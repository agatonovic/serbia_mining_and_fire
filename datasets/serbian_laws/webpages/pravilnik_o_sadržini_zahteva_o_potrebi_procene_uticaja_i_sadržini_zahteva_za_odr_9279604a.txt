Title: PRAVILNIKO SADRŽINI ZAHTEVA O POTREBI PROCENE UTICAJA 
 I SADRŽINI ZAHTEVA ZA ODREĐIVANJE OBIMA I SADRŽAJA STUDIJE O PROCENI UTICAJA 
 NA ŽIVOTNU SREDINU
URL: https://www.paragraf.rs/propisi/pravilnik-sadrzini-zahteva-potrebi-procene-uticaja-sadrzini-zahteva-odredjivanje-obima.html
Extracted: 2025-07-06T23:13:54.508236
================================================================================

Sve informacije o propisu nađite
OVDE
.
Tweet
Prijavite se na
mailing listu
!
PRAVILNIK
O SADRŽINI ZAHTEVA O POTREBI PROCENE UTICAJA 
 I SADRŽINI ZAHTEVA ZA ODREĐIVANJE OBIMA I SADRŽAJA STUDIJE O PROCENI UTICAJA 
 NA ŽIVOTNU SREDINU
("Sl. glasnik RS", br. 69/2005)
Član 1
Ovim pravilnikom bliže se određuje sadržina zahteva za odlučivanje 
 o potrebi procene uticaja (u daljem tekstu: zahtev o potrebi procene uticaja) 
 i sadržina zahteva za određivanje obima i sadržaja studije o proceni uticaja 
 na životnu sredinu (u daljem tekstu: zahtev za određivanje obima i sadržaja 
 studije).
Član 2
Zahtev o potrebi procene uticaja sadrži podatke u Prilogu 1, 
 koji je odštampan uz ovaj pravilnik i čini njegov sastavni deo.
Član 3
Zahtev za određivanje obima i sadržaja studije sadrži podatke 
 određene u Prilogu 2, koji je odštampan uz ovaj pravilnik i čini njegov sastavni 
 deo.
Član 4
Ovaj pravilnik stupa na snagu osmog dana od dana objavljivanja 
 u "Službenom glasniku Republike Srbije".
Prilog 1.
SADRŽINA ZAHTEVA ZA ODLUČIVANJE O POTREBI PROCENE 
 UTICAJA NA ŽIVOTNU SREDINU
1.
Podaci o nosiocu projekta
Naziv, odnosno ime; sedište, odnosno adresa; telefonski 
 broj; faks; e-mail.
2.
Karakteristike projekta
(a) veličina projekta;
(b) moguće kumuliranje sa efektima drugih projekata;
(v) korišćenje prirodnih resursa i energije;
(g) stvaranje otpada;
(d) zagađivanje i izazivanje neugodnosti;
(đ) rizik nastanka udesa, posebno u pogledu supstanci 
 koje se koriste ili tehnika koje se primenjuju, u skladu sa propisima.
3.
Lokacija projekta
Osetljivost životne sredine u datim geografskim oblastima 
 koje mogu biti izložene štetnom uticaju projekata, a naročito u pogledu:
(a) postojećeg korišćenja zemljišta;
(b) relativnog obima, kvaliteta i regenerativnog kapaciteta 
 prirodnih resursa u datom području;
(v) apsorpcionog kapaciteta prirodne sredine, uz obraćanje 
 posebne pažnje na močvare, priobalne zone, planinske i šumske oblasti, 
 posebno zaštićena područja prirodna i kulturna dobra i gusto naseljene 
 oblasti.
4.
Karakteristike mogućeg uticaja
Mogući značajni uticaji projekta, a naročito:
(a) obim uticaja (geografsko područje i brojnost stanovništva 
 izloženog riziku);
(b) priroda prekograničnog uticaja;
(v) veličina i složenost uticaja;
(g) verovatnoća uticaja;
(d) trajanje, učestalost i verovatnoća ponavljanja uticaja.
KRATAK OPIS PROJEKTA
Red. br.
Pitanje
DA/NE Kratak opis projekta?
Da li će to imati značajne posledice? 
 DA/NE i zašto?
1
2
3
4
1.
Da li izvođenje, rad ili prestanak rada podrazumevaju 
 aktivnosti koje će prouzrokovati fizičke promene na lokaciji (topografije, 
 korišćenja zemljišta, izmenu vodnih tela)?
2.
Da li izvođenje ili rad projekta podrazumeva korišćenje 
 prirodnih resursa kao što su zemljište, vode, materijali ili energija, 
 posebno resursa koji nisu obnovljivi ili koji se teško obezbeđuju?
3.
Da li projekat podrazumeva korišćenje, skladištenje, 
 transport, rukovanje ili proizvodnju materija ili materijala koji mogu 
 biti štetni po ljudsko zdravlje ili životnu sredinu ili koji mogu izazvati 
 zabrinutost zbog postojećih ili potencijalnih rizika po ljudsko zdravlje?
4.
Da li će na projektu tokom izvođenja, rada ili po prestanku 
 rada nastajati čvrsti otpad?
5.
Da li će na projektu dolaziti do ispuštanja zagađujućih 
 materija ili bilo kakvih opasnih, otrovnih ili neprijatnih materija u 
 vazduh?
6.
Da li će projekat prouzrokovati buku i vibracije, ispuštanje 
 svetlosti, toplotne energije ili elektromagnetnog zračenja?
7.
Da li projekat dovodi do rizika od kontaminacije zemljišta 
 ili vode ispuštenim zagađujućim materijama na tlo ili u površinske ili 
 podzemne vode?
8.
Da li će tokom izvođenja ili rada projekta postojati 
 bilo kakav rizik od udesa koji može ugroziti ljudsko zdravlje ili životnu 
 sredinu?
9.
Da li će projekat dovesti do socijalnih promena, na primer 
 u demografskom smislu, tradicionalnom načinu života, zapošljavanju?
10.
Da li postoje bilo koji drugi faktori koje treba analizirati, 
 kao što je razvoj koji će uslediti, koji bi mogli dovesti do posledica 
 po životnu sredinu ili do kumulativnih uticaja sa drugim, postojećim ili 
 planiranim aktivnostima na lokaciji?
11.
Da li ima područja na lokaciji ili u blizini lokacije, 
 zaštićenih po međunarodnim ili domaćim propisima zbog svojih ekoloških, 
 pejzažnih, kulturnih ili drugih vrednosti, koja mogu biti zahvaćena uticajem 
 projekta?
12.
Da li ima područja na lokaciji ili u blizini lokacije, 
 važnih ili osetljivih zbog ekoloških razloga, na primer močvare, vodotoci 
 ili druga vodna tela, planinska ili šumska područja, koja mogu biti zagađena 
 izvođenjem projekta?
13.
Da li ima područja na lokaciji ili u blizini lokacije 
 koja koriste zaštićene, važne ili osetljive vrste faune i flore, na primer 
 za naseljavanje, leženje, odrastanje, odmaranje, prezimljavanje i migraciju, 
 a koja mogu biti zagađene realizacijom projekta?
14.
Da li na lokaciji ili u blizini lokacije postoje površinske 
 ili podzemne vode koje mogu biti zahvaćene uticajem projekta?
15.
Da li na lokaciji ili u blizini lokacije postoje područja 
 ili prirodni oblici visoke ambijentalne vrednosti koji mogu biti zahvaćeni 
 uticajem projekta?
16.
Da li na lokaciji ili u blizini lokacije postoje putni 
 pravci ili objekti koji se koriste za rekreaciju ili drugi objekti koji 
 mogu biti zahvaćeni uticajem projekta?
17.
Da li na lokaciji ili u blizini lokacije postoje transportni 
 pravci koji mogu biti zagušeni ili koji prouzrokuju probleme po životnu 
 sredinu, a koji mogu biti zahvaćeni uticajem projekta?
18.
Da li se projekat nalazi na lokaciji na kojoj će verovatno 
 biti vidljiv velikom broju ljudi?
19.
Da li na lokaciji ili u blizini lokacije ima područja 
 ili mesta od istorijskog ili kulturnog značaja koja mogu biti zahvaćena 
 uticajem projekta?
20.
Da li se projekat nalazi na lokaciji u prethodnom nerazvijenom 
 području koje će zbog toga pretrpeti gubitak zelenih površina?
21.
Da li se na lokaciji ili u blizini lokacije projekta 
 koristi zemljište, na primer za kuće, vrtove, druge privatne namene, industrijske 
 ili trgovačke aktivnosti, rekreaciju, kao javni otvoreni prostor, za javne 
 objekte, poljoprivrednu proizvodnju, za šume, turizam, rudarske ili druge 
 aktivnosti koje mogu biti zahvaćene uticajem projekta?
22.
Da li za lokaciju i za okolinu lokacije postoje planovi 
 za buduće korišćenje zemljišta koje može biti zahvaćeno uticajem projekta?
23.
Da li na lokaciji ili u blizini lokacije postoje područja 
 sa velikom gustinom naseljenosti ili izgrađenosti koja mogu biti zahvaćena 
 uticajem projekta?
24.
Da li na lokaciji ili u blizini lokacije ima područja 
 zauzetih specifičnim (osetljivim) korišćenjima zemljišta, na primer bolnice, 
 škole, verski objekti, javni objekti koji mogu biti zahvaćeni uticajem 
 projekta?
25.
Da li na lokaciji ili u blizini lokacije ima područja 
 sa važnim, visoko kvalitetnim ili retkim resursima (na primer, podzemne 
 vode, površinske vode, šume, poljoprivredna, ribolovna, lovna i druga 
 područja, zaštićena prirodna dobra, mineralne sirovine i dr.) koja mogu 
 biti zahvaćena uticajem projekta?
26.
Da li na lokaciji ili u blizini lokacije ima područja 
 koja već trpe zagađenje ili štetu na životnoj sredini (na primer, gde 
 su postojeći pravni normativi životne sredine pređeni) koja mogu biti 
 zahvaćena uticajem projekta?
27.
Da li je lokacija projekta ugrožena zemljotresima, sleganjem 
 zemljišta, klizištima, erozijom, poplavama ili povratnim klimatskim uslovima 
 (na primer temperaturnim razlikama, maglom, jakim vetrovima) koje mogu 
 dovesti do prouzrokovanja problema u životnoj sredini od strane projekta?
Rezime karakteristika projekta i njegove lokacije sa 
 indikacijom potrebe za izradom studije o proceni uticaja na životnu sredinu:
Prilog 2.
SADRŽINA ZAHTEVA ZA ODREĐIVANJE OBIMA I SADRŽAJA 
 STUDIJE O PROCENI UTICAJA NA ŽIVOTNU SREDINU
1.
Podaci o nosiocu projekta
Naziv, odnosno ime; sedište, odnosno adresa; telefonski 
 broj; faks; e-mail.
2.
Opis projekta
(a) opis fizičkih karakteristika projekta i uslova korišćenja 
 zemljišta u fazi izvođenja i fazi redovnog rada;
(b) opis glavnih karakteristika proizvodnog postupka 
 (prirode i količina korišćenja materijala);
(v) procena vrste i količine očekivanih otpadnih materija 
 i emisija koji su rezultat redovnog rada projekta:
- zagađivanje vode;
- zagađivanje vazduha i zemljišta;
- buka, vibracija;
- svetlost, toplota, radijacija, itd.
3.
Prikaz glavnih alternativa
koje je nosilac projekta 
 razmotrio i najvažnijih razloga za odlučivanje, vodeći pri tom računa 
 o uticaju na životnu sredinu.
4.
Opis činilaca životne sredine
za koje postoji 
 mogućnost da budu znatno izloženi riziku usled realizacije projekta uključujući:
(a) stanovništvo;
(b) fauna;
(v) flora;
(g) zemljište;
(d) voda;
(đ) vazduh;
(e) klimatski činioci;
(ž) građevine;
(z) nepokretna kulturna dobra i arheološka nalazišta;
(i) pejzaž; kao i
(j) međusobni odnosi navedenih činilaca.
5.
Opis mogućih značajnih uticaja projekta na životnu 
 sredinu
(neposrednih i posrednih, sekundarnih, kumulativnih, kratkoročnih, 
 srednjoročnih i dugoročnih, stalnih, privremenih, pozitivnih i negativnih) 
 do kojih može doći usled:
(a) postojanja projekta;
(b) korišćenja prirodnih resursa;
(v) emisija zagađujućih materija, stvaranja neugodnosti 
 i uklanjanja otpada;
kao i opis metoda predviđanja korišćenih prilikom procene 
 uticaja na životnu sredinu.
6.
Opis mera predviđenih u cilju sprečavanja, smanjenja 
 ili otklanjanja
svakog značajnog štetnog uticaja na životnu sredinu.
7.
Netehnički rezime informacija od 2 do 6.
8.
Podaci o mogućim teškoćama
(tehnički nedostaci 
 ili nepostojanje odgovarajućeg stručnog znanja i veština) na koje je naišao 
 nosilac projekta.
Deo I
Karakteristike projekta
Red. br.
Pitanje
DA/NE
Koje karakteristike okruženja Projekata 
 mogu biti zahvaćene uticajem i kako?
Da li posledice mogu biti značajne? Zašto?
1
2
3
4
5
1.
Da li izvođenje, rad ili prestanak rada projekta podrazumeva 
 aktivnosti koje će prouzrokovati fizičke promene na lokaciji (topografije, 
 korišćenje zemljišta, izmenu vodnih tela itd.)?
1.1
Trajnu ili privremenu promenu korišćenja zemljišta, površinskog 
 sloja ili topografije uključujući povećanje intenziteta korišćenja?
1.2
Raščišćavanje postojećeg zemljišta, vegetacije ili građevina?
1.3
Nastanak novog vida korišćenja zemljišta?
1.4
Prethodni radovi, na primer bušotine, ispitivanje zemljišta?
1.5
Građevinski radovi?
1.6
Dovođenje lokacije u zadovoljavajuće stanje po prestanku 
 projekta?
1.7
Privremene lokacije za građevinske radove ili stanovanje 
 građevinskih radnika?
1.8
Nadzemne građevine, konstrukcije ili zemljani radovi 
 uključujući presecanje linearnih objekata, nasipanje ili iskope?
1.9
Podzemni radovi uključujući rudničke radove i kopanje 
 tunela?
1.10
Radovi na isušivanju zemljišta?
1.11
Izmuljivanje?
1.12
Industrijski i zanatski proizvodni procesi?
1.13
Objekti za skladištenje robe i materijala?
1.14
Objekti za tretman ili odlaganje čvrstog otpada ili tečnih 
 efluenata?
1.15
Objekti za dugoročni smeštaj pogonskih radnika?
1.16
Novi put, železnica ili rečni transport tokom gradnje 
 ili eksploatacije?
1.17
Novi put, železnica, vazdušni saobraćaj, vodni transport 
 ili druga transportna infrastruktura, uključujući nove ili izmenjene pravce 
 i stanice, luke, aerodrome itd.?
1.18
Zatvaranje ili skretanje postojećih transportnih pravaca 
 ili infrastrukture koja vodi ka izmenama kretanja saobraćaja?
1.19
Nove ili skrenute prenosne linije ili cevovodi?
1.20
Zaprečavanje, izgradnja brana, izgradnja propusta, regulacija 
 ili druge promene u hidrologiji vodotoka ili akvifera?
1.21
Prelazi preko vodotoka?
1.22
Crpljenje ili transfer vode iz podzemnih ili površinskih 
 izvora?
1.23
Promene u vodnim telima ili na površini zemljišta koje 
 pogađaju odvodnjavanje ili oticanje?
1.24
Prevoz personala ili materijala za gradnju, pogon ili 
 potpuni prestanak?
1.25
Dugoročni radovi na demontaži, potpunom prestanku ili 
 obnavljanju rada?
1.26
Tekuće aktivnosti tokom potpunog prestanka rada koje 
 mogu imati uticaj na životnu sredinu?
1.27
Priliv ljudi u područje, privremen ili stalan?
1.28
Uvođenje novih životinjskih i biljnih vrsta?
1.29
Gubitak autohtonih vrsta ili genetske i biološke raznovrsnosti?
1.30
Drugo?
2.
Da li će postavljanje ili pogon postrojenja u okviru 
 projekta podrazumevati korišćenje prirodnih resursa kao što su zemljište, 
 voda, materijali ili energija, posebno onih resursa koji su neobnovljivi 
 ili koji se teško obnavljaju?
2.1
Zemljište, posebno neizgrađeno ili poljoprivredno?
2.2
Voda?
2.3
Minerali?
2.4
Kamen, šljunak, pesak?
2.5
Šume i korišćenje drveta?
2.6
Energija, uključujući električnu i tečna goriva?
2.7
Drugi resursi?
3.
Da li projekat podrazumeva korišćenje, skladištenje, 
 transport, rukovanje ili proizvodnju materija ili materijala koji mogu 
 biti štetni po ljudsko zdravlje ili životnu sredinu ili izazvati zabrinutost 
 zbog postojećeg ili mogućeg rizika po ljudsko zdravlje?
3.1
Da li projekat podrazumeva korišćenje materija ili materijala 
 koji su toksični ili opasni po ljudsko zdravlje ili životnu sredinu (flora, 
 fauna, snabdevanje vodom)?
3.2
Da li će projekat izazvati promene u pojavi bolesti ili 
 uticati na prenosioce bolesti (na primer, bolesti koje prenose insekti 
 ili koje se prenose vodom)?
3.3
Da li će projekat uticati na blagostanje stanovništva, 
 na primer promenom uslova života?
3.4
Da li postoje posebno ranjive grupe stanovnika koje mogu 
 biti pogođene izvođenjem projekta, na primer bolnički pacijenti, stari?
3.5
Drugi uzroci?
4.
Da li će tokom izvođenja, rada ili konačnog prestanka 
 rada nastajati čvrsti otpad?
4.1
Jalovina, deponija uklonjenog površinskog sloja ili rudnički 
 otpad?
4.2
Gradski otpad (iz stanova ili komercijalni otpad)?
4.3
Opasan ili toksični otpad (uključujući radio-aktivni 
 otpad)?
4.4
Drugi industrijski procesni otpad?
4.5
Višak proizvoda?
4.6
Otpadni mulj ili drugi muljevi kao rezultat tretmana 
 efluenta?
4.7
Građevinski otpad ili šut?
4.8
Suvišak mašina i opreme?
4.9
Kontaminirano tlo ili drugi materijal?
4.10
Poljoprivredni otpad?
4.11
Druga vrsta otpada?
5.
Da li izvođenje projekta podrazumeva ispuštanje zagađujućih 
 materija ili bilo kojih opasnih, toksičnih ili neprijatnih materija u 
 vazduh?
5.1
Emisije iz stacionarnih ili mobilnih izvora za sagorevanje 
 fosilnih goriva?
5.2
Emisije iz proizvodnih procesa?
5.3
Emisije iz materijala kojima se rukuje uključujući skladištenje 
 i transport?
5.4
Emisije iz građevinskih aktivnosti uključujući postrojenja 
 i opremu?
5.5
Prašina ili neprijatni mirisi koji nastaju rukovanjem 
 materijalima uključujući građevinske materijale, kanalizaciju i otpad?
5.6
Emisije zbog spaljivanja otpada?
5.7
Emisije zbog spaljivanja otpada na otvorenom prostoru 
 (na primer, isečeni materijal, građevinski ostaci)?
5.8
Emisije iz drugih izvora?
6.
Da li izvođenje projekta podrazumeva prouzrokovanje 
 buke i vibracija ili ispuštanje svetlosti, toplotne energije ili elektromagnetnog 
 zračenja?
6.1
Zbog rada opreme, na primer mašina, ventilacionih postrojenja, 
 drobilica?
6.2
Iz industrijskih ili sličnih procesa?
6.3
Zbog građevinskih radova i uklanjanja građevinskih i 
 drugih objekata?
6.4
Od eksplozija ili pobijanja šipova?
6.5
Od građevinskog ili pogonskog saobraćaja?
6.6
Iz sistema za osvetljenje ili sistema za hlađenje?
6.7
Iz izvora elektromagnetnog zračenja (podrazumevaju se 
 efekti na najbližu osetljivu opremu kao i na ljude)?
6.8
Iz drugih izvora?
7.
Da li izvođenje projekta vodi riziku zagađenja zemljišta 
 ili voda zbog ispuštanja zagađujućih materija na tlo ili u kanalizaciju, 
 površinske i podzemne vode?
7.1
Zbog rukovanja, skladištenja, korišćenja ili curenja 
 opasnih ili toksičnih materija?
7.2
Zbog ispuštanja kanalizacije ili drugih fluenata (tretiranih 
 ili netretiranih) u vodu ili u zemljište?
7.3
Taloženjem zagađujućih materija ispuštenih u vazduh, 
 u zemljište ili u vodu?
7.4
Iz drugih izvora?
7.5
Postoji li dugoročni rizik zbog zagađujućih materija 
 u životnoj sredini iz ovih izvora?
8.
Da li tokom izvođenja i rada projekta može nastati 
 rizik od udesa koji mogu uticati na ljudsko zdravlje ili životnu sredinu?
8.1
Od eksplozija, iscurivanja, vatre itd. tokom skladištenja, 
 rukovanja, korišćenja ili proizvodnje opasnih ili toksičnih materija?
8.2
Zbog razloga koji su izvan granica uobičajene zaštite 
 životne sredine, na primer zbog propusta u sistemu kontrole zagađenja?
8.3
Zbog drugih razloga?
8.4
Zbog prirodnih nepogoda (na primer, poplave, zemljotresi, 
 klizišta, itd.)?
9.
Da li će projekat dovesti do socijalnih promena, na 
 primer u demografiji, tradicionalnom načinu života, zapošljavanju?
9.1
Promene u obimu populacije, starosnom dobu, strukturi, 
 socijalnim grupama?
9.2
Raseljavanje stanovnika ili rušenje kuća ili naselja 
 ili javnih objekata u naseljima, na primer škola, bolnica, društvenih 
 objekata?
9.3
Kroz doseljavanje novih stanovnika ili stvaranje novih 
 zajednica?
9.4
Ispostavljanjem povećanih zahteva lokalnoj infrastrukturi 
 ili službama, na primer stanovanje, obrazovanje, zdravstvena zaštita?
9.5
Otvaranje novih radnih mesta tokom gradnje ili eksploatacije 
 ili prouzrokovanje gubitka radnih mesta sa posledicama po zaposlenost 
 i ekonomiju?
9.6
Drugi uzroci?
10.
Da li postoje drugi faktori koje treba razmotriti, 
 kao što je dalji razvoj koji može voditi posledicama po životnu sredinu 
 ili kumulativni uticaj sa drugim postojećim ili planiranim aktivnostima 
 na lokaciji?
10.1
Da li će projekat dovesti do pritiska za daljim razvojem 
 koji može imati značajan uticaj na životnu sredinu, na primer povećano 
 naseljavanje, nove puteve, nov razvoj pratećih industrijskih kapaciteta 
 ili javnih službi itd.?
10.2
Da li će projekat dovesti do razvoja pratećih objekata, 
 pomoćnog razvoja ili razvoja podstaknutog projektom koji može imati uticaj 
 na životnu sredinu, na primer prateće infrastrukture (putevi, snabdevanje 
 električnom energijom, čvrsti otpad ili tretman otpadnih voda itd.), razvoja 
 naselja, ekstraktivne industrije, snabdevanja i dr.?
10.3
Da li će projekat dovesti do naknadnog korišćenja lokacije 
 koje će imati uticaj na životnu sredinu?
10.4
Da li će projekat omogućiti u budućnosti razvoj po istom 
 modelu?
10.5
Da li će projekat imati kumulativne efekte zbog blizine 
 drugih postojećih ili planiranih projekata sa sličnim efektima?
Deo II
Karakteristike šireg područja na kome se planira realizacija 
 projekta
Za svaku karakteristiku projekta navedenu u nastavku, treba 
 razmotriti da li neka od nabrojanih komponenata životne sredine može biti zahvaćena 
 uticajem projekta.
PITANJE:
Da li postoje karakteristike životne sredine na lokaciji 
 ili u okolini lokacije projekta koje mogu biti zahvaćene uticajem projekta:
1) područja zaštićena međunarodnim, nacionalnim ili lokalnim 
 propisima, zbog svojih prirodnih, pejzažnih, kulturnih ili drugih vrednosti, 
 koje mogu biti zahvaćene uticajem projekta;
2) druga područja važna ili osetljiva zbog svoje ekologije, 
 na primer močvarna područja, vodotoci ili druga vodna tela, planinska 
 područja, šume i šumsko zemljište;
3) područja koja koriste zaštićene, važne ili osetljive 
 vrste flore i faune, na primer za rast i razvoj, razmnožavanje, odmor, 
 prezimljavanje, migraciju, koje mogu biti zahvaćene uticajem projekta;
4) unutrašnje površinske i podzemne vode;
5) zaštićena prirodna dobra;
6) pravci ili objekti koji se koriste za javni pristup 
 rekreacionim i drugim objektima;
7) saobraćajni pravci podložni zagušenjima ili koji mogu 
 prouzrokovati probleme životnoj sredini;
8) područja na kojima se nalaze nepokretna kulturna dobra;
PITANJE:
Da li se projekat nalazi na lokaciji na kojoj će verovatno 
 biti vidljiv mnogim ljudima
PITANJE:
Da li se projekat nalazi na prethodno neizgrađenoj 
 lokaciji, na kojoj će doći do gubitka zelenih površina
PITANJE:
Da li se na lokaciji projekta ili u okolini zemljišta 
 koje će biti zahvaćeno uticajem projekta koristi za određene privatne 
 ili javne namene:
1) kuće, bašte, druga privatna imovina;
2) industrija;
3) trgovina;
4) rekreacija;
5) javni otvoreni prostori;
6) javni objekti;
7) poljoprivreda;
8) šumarstvo;
9) turizam;
10) rudnici i kamenolomi, i dr.;
PITANJE:
Da li postoje planovi za buduće korišćenje zemljišta 
 na lokaciji ili u okolini koje bi moglo biti zahvaćeno uticajem projekta
PITANJE:
Da li postoje područja na lokaciji ili u okolini koja 
 su gusto naseljena, koja bi mogla biti zahvaćena uticajem projekta
PITANJE:
Da li postoje područja osetljivog korišćenja zemljišta 
 na lokaciji ili u okolini, koja mogu biti zahvaćena uticajem projekta:
1) bolnice;
2) škole;
3) verski objekti;
4) javni objekti?
PITANJE:
Da li postoje područja na lokaciji ili u okolini sa 
 važnim, visoko kvalitetnim ili nedovoljnim resursima, koji bi mogli biti 
 zahvaćeni uticajem projekta:
1) podzemne vode;
2) površinske vode;
3) šume;
4) poljoprivredno zemljište;
5) ribolovno područje;
6) turističko područje;
7) mineralne sirovine;
PITANJE:
Da li na lokaciji projekta ili u okolini ima područja 
 koja već trpe zagađenje ili štetu na životnoj sredini, na primer tamo 
 gde su postojeći pravni standardi životne sredine premašeni, koja mogu 
 biti zahvaćena uticajem projekta
PITANJE:
Da li postoji mogućnost da lokacija projekta bude 
 pogođena zemljotresom, sleganjem, klizanjem, erozijom, poplavama ili ekstremnim 
 klimatskim uslovima, kao na primer, temperaturnim razlikama, maglama, 
 jakim vetrovima, koji mogu dovesti do toga da projekt prouzrokuje probleme 
 životnoj sredini
PITANJE:
Da li je verovatno da će ispuštanja projekta imati 
 posledice po kvalitet činilaca životne sredine:
1) klimatskih, uključujući mikroklimu i lokalne i šire 
 klimatske uslove;
2) hidroloških - na primer, količine, proticaj ili nivo 
 podzemnih voda i voda u rekama i jezerima;
3) pedoloških - na primer, količina, dubina, vlažnost;
4) geomorfoloških - na primer, stabilnost ili erozivnost;
PITANJE:
Da li je verovatno da će projekat uticati na dostupnost 
 ili dovoljnost resursa, lokalno ili globalno:
1) fosilnih goriva;
2) voda;
3) mineralne sirovine, kamen, pesak, šljunak;
4) drvo;
5) drugih neobnovljivih resursa;
6) infrastrukturnih kapaciteta na lokaciji - voda, kanalizacija, 
 proizvodnja i prenos električne energije, telekomunikacije, putevi odlaganja 
 otpada, železnica;
PITANJE:
Da li postoji verovatnoća da projekat utiče na ljudsko 
 zdravlje i blagostanje zajednice:
1) kvalitet ili toksičnost vazduha, vode, prehrambenih 
 proizvoda i drugih proizvoda za ljudsku potrošnju;
2) stopu bolesti i smrtnosti pojedinaca, zajednice ili 
 populacije zbog izloženosti zagađenju;
3) pojavu ili raspoređenost prenosioca bolesti, uključujući 
 insekte;
4) ugroženost pojedinaca, zajednica ili populacije bolestima;
5) osećanje lične sigurnosti pojedinaca;
6) koheziju i identitet zajednice;
7) kulturni identitet i zajedništvo;
8) prava manjina;
9) uslove stanovanja;
10) zaposlenost i kvalitet zaposlenja;
11) ekonomske uslove;
12) društvene institucije i dr.