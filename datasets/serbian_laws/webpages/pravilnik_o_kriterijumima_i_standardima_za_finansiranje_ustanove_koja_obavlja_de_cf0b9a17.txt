Title: PRAVILNIKO KRITERIJUMIMA I STANDARDIMA ZA FINANSIRANJE USTANOVE
KOJA OBAVLJA DELATNOST OSNOVNOG I SREDNJEG MUZIČKOG I BALETSKOG OBRAZOVANJA I VASPITANJA
URL: https://www.paragraf.rs/propisi/pravilnik-o-finansiranju-ustanove-iz-delatnosti-osnovnog-srednjeg-muzickog-baletskog-obrazovanja.html
Extracted: 2025-07-06T23:10:20.886052
================================================================================

Sve informacije o propisu nađite
OVDE
.
Tweet
Prijavite se na
mailing listu
!
PRAVILNIK
O KRITERIJUMIMA I STANDARDIMA ZA FINANSIRANJE USTANOVE
KOJA OBAVLJA DELATNOST OSNOVNOG I SREDNJEG MUZIČKOG I BALETSKOG OBRAZOVANJA I VASPITANJA
("Sl. glasnik RS", br. 41/2019 i 73/2023)
I UVODNE ODREDBE
Član 1
Ovim pravilnikom propisuju se kriterijumi i standardi za finansiranje (u
daljem tekstu: cena usluga) ustanove koja obavlja delatnost osnovnog muzičkog obrazovanja
i vaspitanja i ustanove koja obavlja delatnost i osnovnog i srednjeg muzičkog, odnosno baletskog
obrazovanja i vaspitanja (u daljem tekstu: škola).
Član 2
Školi se za ostvarivanje školskog programa i godišnjeg plana rada škole
obezbeđuju sredstva na osnovu utvrđene cene usluga, pod uslovima i u skladu sa odredbama
ovog pravilnika.
Cena usluga, obuhvata sredstva za plate, dodatke zaposlenih i socijalne
doprinose na teret poslodavca, koja se obezbeđuju iz budžeta Republike Srbije, kao i druge
tekuće rashode (materijalne troškove), za koje se sredstva obezbeđuju iz budžeta jedinice
lokalne samouprave, u skladu sa zakonom.
Cena usluga utvrđuje se i obračunava na početku svake školske godine.
Izmena cene usluga može se vršiti tokom školske godine, kada nastupe promene
nekog od elemenata na osnovu kojih je utvrđena cena usluga, u skladu sa zakonom i ovim pravilnikom.
Član 3
Utvrđivanje cene usluga vrši se na osnovu: broja radnih sati, odnosno broja
zaposlenih za ostvarivanje godišnjeg plana rada škole, školskog programa, veličine i opremljenosti
škole, broja klasa i grupa i broja učenika, ukupnog broja zaposlenih, stepena njihovog obrazovanja
i materijalnih troškova.
Nastava u muzičkim školama organizuje se u okviru klasa individualne i
grupne nastave, odeljenja opšteobrazovne nastave i rada korepetitora. Broj učenika u klasama
i grupama po predmetima određen je u skladu sa planom i programom nastave i učenja za nivo
obrazovanja i vaspitanja i obrazovni profil.
Klasu čine učenici različitih nivoa i godina obrazovanja i vaspitanja koji
imaju individualnu nastavu u okviru punog fonda časova nastavnika u skladu sa planom i programom
nastave i učenja za nivo obrazovanja i vaspitanja i obrazovni profil.
Nastava u baletskoj školi organizuje se u okviru klasa i grupa, odeljenja
opšteobrazovne nastave i individualno. Broj učenika u klasama na odsecima i grupama po predmetima
određen je u skladu sa planom i programom nastave i učenja za nivo školovanja i obrazovni
profil.
Škola dostavlja ministarstvu nadležnom za poslove obrazovanja i vaspitanja
(u daljem tekstu: Ministarstvo) i to nadležnom savetniku zaduženom za finansijske poslove,
najkasnije do 16. septembra tekuće školske godine izvod iz godišnjeg plana rada škole sa
elementima potrebnim za utvrđivanje cene usluga.
Član 4
Cena po elementima iskazuje se po broju izvršilaca u nastavi u godišnjem
ili mesečnom iznosu u skladu sa planom i programom nastave i učenja za nivo školovanja i
obrazovni profil.
Izvršioci u nastavi su: nastavnici individualne nastave, nastavnici grupne
nastave, nastavnici nastave na nivou odeljenja, korepetitori i pomoćni nastavnici u baletskoj
školi. Pravo na dodatak za odeljensko starešinstvo imaju nastavnici individualne nastave
u osnovnoj muzičkoj, odnosno baletskoj školi i nastavnici odeljenske starešine u srednjoj
muzičkoj, odnosno baletskoj školi.
Veličina škole
Član 5
Škola se organizuje sa najmanje 18 izvršilaca u nastavi.
Izuzetno, škola se može organizovati sa manjim brojem izvršilaca od 18,
uz saglasnost Ministarstva, i to: na pograničnom i planinskom području i kada zbog malog
broja učenika i velike udaljenosti između naselja nije moguće na racionalan i ekonomičan
način organizovati školu sa propisanim brojem izvršilaca.
Škola za muzičke talente se organizuje sa brojem izvršilaca u nastavi koji
su neophodni za realizaciju plana i programa nastave i učenja sa brojem učenika koji su položili
prijemni ispit.
Član 6
Škola može da organizuje izdvojena odeljenja na teritoriji jedinice lokalne
samouprave na kojoj je sedište škole, odnosno teritoriji druge jedinice lokalne samouprave,
a u skladu sa mrežom javnih osnovnih škola.
II MERILA U POGLEDU UTVRĐIVANJA BROJA ZAPOSLENIH
Član 7
Broj izvršilaca u nastavi, za ostvarivanje godišnjeg plana rada škole,
utvrđuje se na osnovu:
1) ukupnog fonda časova svih oblika obrazovno-vaspitnog rada predviđenog školskim programom u okviru 40-to časovne radne nedelje;
2) broja klasa i grupa utvrđenih godišnjim planom rada;
3) broja nastavnih nedelja predviđenih pravilnikom kojim se uređuje kalendar
obrazovno-vaspitnog rada;
4) pravilnika kojim se uređuje norma časova neposrednog rada nastavnika,
vaspitača i stručnih saradnika u oblasti osnovnog i srednjeg obrazovanja i vaspitanja.
Broj izvršilaca u nastavi utvrđuje se tako što se ukupan godišnji fond
časova nastave po klasi individualne i grupne nastave, korepetitora i nastavnika opšteobrazovnih
predmeta podeli sa nedeljnom normom časova nastavnika (redovna nastava) i brojem nastavnih
nedelja.
Član 8
Grupa pripremnog razreda u osnovnom muzičkom i baletskom obrazovanju i
vaspitanju ima od 12 do 16 dece.
U grupu pripremnog razreda u osnovnom muzičkom i baletskom obrazovanju
i vaspitanju mogu da budu uključena najviše dva deteta sa smetnjama u razvoju i invaliditetom.
Broj učenika u klasi individualne i grupne nastave, odnosno grupi se utvrđuje
na osnovu: plana i program nastave i učenja, godišnjeg, odnosno nedeljnog fonda časova po
učeniku.
Za pripadnike nacionalnih manjina plan i program nastave i učenja ostvaruje
se na maternjem jeziku i pismu ili dvojezično, u skladu sa zakonom.
Član 9
Broj izvršilaca na poslovima pomoćnika direktora, poslovima stručnog saradnika
i drugih zaposlenih u školi utvrđuje se na osnovu broja izvršilaca u nastavi (klasa individualne
i grupne nastave, korepetitora, nastavnika opšteobrazovnih predmeta), broja učenika i broja
obroka, veličine i vrste školskog prostora, načina grejanja i površine koja se greje.
Za priznavanje drugačijeg broja izvršilaca od broja utvrđenog ovim pravilnikom,
škola se obraća Ministarstvu, radi dobijanja saglasnosti.
Direktor i pomoćnik direktora
Član 10
Škola ima direktora.
Škola od 24 do 32 izvršioca u nastavi (klase individualne i grupne nastave,
korepetitori, nastavnici opšteobrazovne nastave (u daljem tekstu: OON)), ima 0,5 izvršilaca
na poslovima pomoćnika direktora.
Škola od 33 do 48 izvršilaca u nastavi (klase individualne i grupne nastave,
korepetitori, nastavnici OON) ima 1 izvršioca na poslovima pomoćnika direktora.
Škola od 49 do 70 izvršilaca u nastavi (klase individualne i grupne nastave,
korepetitori, nastavnici OON) ima 1,5 izvršioca na poslovima pomoćnika direktora.
Škola od 71 i više izvršilaca u nastavi (klase individualne i grupne nastave,
korepetitori, nastavnici OON) 2 izvršioca na poslovima pomoćnika direktora.
Škola za muzičke talente ima 0,5 izvršioca na poslovima pomoćnika direktora.
Izuzetno, ukoliko škola ima status resursnog centra ostvaruje pravo na uvećanje za jednog izvršioca na poslovima pomoćnika direktora.
Stručni saradnici
Član 11
Škola ima jednog izvršioca na poslovima stručnog saradnika.
Škola od 44 do 64 izvršioca u nastavi (klase individualne i grupne nastave, korepetitori, nastavnici OON) ima 1,5 izvršioca na poslovima stručnog saradnika.
Škola od 65 do 85 izvršilaca u nastavi (klase individualne i grupne nastave, korepetitori, nastavnici OON) ima dva izvršioca na poslovima stručnog saradnika.
Škola sa 86 i više izvršilaca u nastavi (klase individualne i grupne nastave, korepetitori, nastavnici OON) ima 2,5 izvršilaca na poslovima stručnog saradnika.
Škola za muzičke talente ima jednog izvršioca na poslovima koordinatora muzičke nastave.
Nototekar - medijatekar
Član 12
Škola od 18 do 28 izvršilaca u nastavi (klase individualne i grupne nastave,
korepetitori, nastavnici OON) ima 0,5 izvršilaca na poslovima nototekara ili medijatekara.
Škola od 29 do 63 izvršilaca u nastavi (klase individualne i grupne nastave,
korepetitori, nastavnici OON) ima 1 izvršioca na poslovima nototekara ili medijatekara.
Škola od 64 i više izvršilaca u nastavi (klase individualne i grupne nastave,
korepetitori, nastavnici OON) ima 2 izvršioca na poslovima nototekara ili medijatekara.
Škola za muzičke talente ima 0,5 izvršioca na poslovima nototekara.
Škola za muzičke talente ima 0,5 izvršioca na poslovima medijatekara/bibliotekara.
Notograf
Član 13
Škola koja obavlja delatnost muzičkog obrazovanja i vaspitanja za slepe
i slabovide ima 0,1 izvršilaca po klasi slepih i slabovidih učenika na poslovima notografa.
Član 13a
Škola koja je stekla status resursnog centra može da na poslovima koje obavlja resursni centar angažuje zaposlenog koji je zasnovao radni odnos u toj školi sa punim ili nepunim radnim vremenom.
Školi koja je stekla status resursnog centra priznaje se jedan izvršilac za ostvarena 24 sata na poslovima resursnog centra u skladu sa pravilnikom kojim se uređuje rad resursnog centra.
Broj priznatih izvršilaca se povećava proporcionalno povećanju broja ostvarenih sati na poslovima resursnog centra.
Sekretar škole
Član 14
Škola ima jednog izvršioca na poslovima sekretara.
Diplomirani ekonomista za finansijsko-računovodstvene poslove/šef
računovodstva
Član 15
Škola ima jednog izvršioca na poslovima šefa računovodstva (samostalnog finansijsko računovodstvenog saradnika, odnosno diplomiranog ekonomistu za finansijsko računovodstvene poslove).
Drugi zaposleni u školi
Član 16
Škola od 24 do 32 izvršioca u nastavi (klase individualne i grupne nastave,
korepetitori, nastavnici OON) ima 0,5 izvršilaca na poslovima referenta za finansijsko-računovodstvene
poslove/referenta za pravne, kadrovske i administrativne poslove.
Škola od 33 do 63 izvršioca u nastavi (klase individualne i grupne nastave,
korepetitori, nastavnici OON) ima 1 izvršioca na poslovima referenta za finansijsko-računovodstvene
poslove/referenta za pravne, kadrovske i administrativne poslove.
Škola od 64 do 85 izvršioca u nastavi (klase individualne i grupne nastave,
korepetitori, nastavnici OON) ima 1,5 izvršioca na poslovima referenta za finansijsko-računovodstvene
poslove odnosno/referenta za pravne, kadrovske i administrativne poslove.
Škola od 86 do 110 izvršioca u nastavi (klase individualne i grupne nastave,
korepetitori, nastavnici OON) ima 2 izvršioca na poslovima referenta za finansijsko-računovodstvene
poslove /referenta za pravne, kadrovske i administrativne poslove.
Škola od 111 i više izvršioca u nastavi (klase individualne i grupne nastave,
korepetitori, nastavnici OON) ima 2,5 izvršioca na poslovima referenta za finansijsko-računovodstvene
poslove/referenta za pravne, kadrovske i administrativne poslove.
Član 17
Na poslovima domara/majstora održavanja, škola u kojoj se nastava izvodi
u jednoj smeni ima sledeći broj izvršilaca:
1) škola koja ima grejnu površinu do 2.000 m
2
ukoliko
ima sistem daljinskog grejanja, sopstveni sistem centralnog grejanja na tečna ili gasovita
goriva ili pelet ima pravo na 0,5 izvršilaca;
2) škola koja ima grejnu površinu do 2.000 m
2
ukoliko
ima sopstveni sistem centralnog grejanja na čvrsta goriva ima pravo na 1 izvršioca;
3) škola koja ima grejnu površinu preko 2.000 m
2
ukoliko
ima sistem daljinskog grejanja, sopstveni sistem centralnog grejanja na tečna ili gasovita
goriva ili pelet ima pravo na 1 izvršioca;
4) škola koja ima grejnu površinu preko 2.000 m
2
ukoliko
ima sopstveni sistem centralnog grejanja na čvrsta goriva ima pravo na 1,5 izvršilaca.
Na poslovima održavanja objekta, opreme i grejanja, škola u kojoj se nastava
izvodi u dve smene ima sledeći broj izvršilaca:
1) škola koja ima grejnu površinu do 2.000 m
2
ukoliko
ima sistem daljinskog grejanja, sopstveni sistem centralnog grejanja na tečna ili gasovita
goriva ili pelet ima pravo na 0,5 izvršilaca;
2) škola koja ima grejnu površinu do 2.000 m
2
ukoliko
ima sopstveni sistem centralnog grejanja na čvrsta goriva ima pravo na 1 izvršioca;
3) škola koja ima grejnu površinu od 2.000 m
2
do
5.000 m
2
ukoliko ima sistem daljinskog grejanja, sopstveni
sistem centralnog grejanja na tečna ili gasovita goriva ima pravo na 1 izvršioca;
4) škola koja ima grejnu površinu od 2.000 m
2
do
5.000 m
2
ukoliko ima sopstveni sistem centralnog grejanja
na pelet ima pravo na 1,5 izvršilaca;
5) škola koja ima grejnu površinu od 2.000 m
2
do
5.000 m
2
ukoliko ima sopstveni sistem centralnog grejanja
na čvrsta goriva ima pravo na 2 izvršioca;
6) škola koja ima grejnu površinu preko 5.000 m
2
ukoliko
ima sistem daljinskog grejanja, sopstveni sistem centralnog grejanja na tečna ili gasovita
goriva ili pelet ima pravo na 2 izvršioca;
7) škola koja ima grejnu površinu preko 5.000 m
2
ukoliko
ima sopstveni sistem centralnog grejanja na čvrsta goriva ima pravo na 2,5 izvršilaca.
Škola sa grejnim pećima, u kojoj se nastava izvodi u jednoj ili u dve smene,
ima:
1) 1 izvršioca na 16 učionica/prostorija za nastavu, ukoliko se škola greje
pećima na tečna i gasovita goriva;
2) 1 izvršioca na 12 učionica/prostorija za nastavu, ukoliko se škola greje
pećima na čvrsta goriva.
Broj izvršilaca iz stava 3. ovog člana, utvrđuje se primenom načela srazmernosti
(koja je određena brojem učionica/prostorija za nastavu).
Član 18
Broj zaposlenih na poslovima održavanja higijene u školi utvrđuje se u
zavisnosti od veličine i vrste školskog prostora i načina grejanja.
Škola ima jednog zaposlenog na poslovima održavanja higijene u školi na:
1) 450 m
2
školskog prostora za škole
sa centralnim sistemom grejanja,
2) 400 m
2
školskog prostora za škole
sa grejnim pećima.
Broj izvršilaca iz stava 2. utvrđuje se primenom načela srazmernosti (koja
je određena površinom školskog prostora).
Član 19
Škola koja obavlja delatnost muzičkog obrazovanja i vaspitanja ima jednog
izvršioca na poslovima održavanja pijanina - klavira na 23-30 pijanina - klavira ili 48-60
harmonika, duvačkih odnosno, trzačkih instrumenata, ili na 71-90 gudačkih instrumenata.
Škola koja obavlja delatnost baletskog obrazovanja i vaspitanja ima 1 izvršioca
na poslovima održavanja pijanina - klavira i 1 izvršioca na poslovima garderobera - krojača.
III MERILA U POGLEDU MATERIJALNIH TROŠKOVA U ŠKOLI
Član 20
Materijalni i drugi troškovi rada u školi utvrđuju se u zavisnosti od vrste,
namene i cene materijala i usluga.
Materijalni i drugi troškovi utvrđuju se za školu kao celinu ili po grupi
ili klasi, po pravilu, u fizičkim jedinicama (kg, t, m, m
2
,
m
3
, komad i sl.).
Troškovi nastave
Član 21
Materijalni troškovi nastave učenika i održavanja instrumenata određuju
se u visini od 7% bruto zarada zaposlenih u školi.
Troškovi električne energije
Član 22
Troškovi električne energije utvrđuju se u iznosu 12 kWh po 1 m
2
učioničkog
prostora.
Školi koja radi u dve ili više smena troškovi električne energije uvećavaju
se za 50%.
Troškovi vode
Član 23
Troškovi vode utvrđuju se u zavisnosti od namene, količine i cene vode
u određenom periodu.
Školi čiji su objekti priključeni na mesnu (gradsku) vodovodnu mrežu, za
održavanje higijene objekta i opreme, higijene učenika i radnika i za piće utvrđuju se 0,5
m
3
vode po klasi/grupi dnevno, odnosno 183 m
3
po
klasi/grupi godišnje.
Ukoliko škola ima sistem grejanja na paru količina vode uvećava se za 50%
u odnosu na količinu navedenu u stavu 2. ovog člana.
Troškovi grejanja
Član 24
Troškovi grejanja u školi utvrđuju se na osnovu količine goriva, površine
prostora koji se greje, dužine grejne sezone i cene goriva franko isporuka školi.
Školi čiji su objekti priključeni na mesnu toplifikacionu mrežu, troškovi
grejanja utvrđuju se na osnovu veličine prostora i tekuće cene isporučioca toplotne energije.
Školi čiji objekti imaju sopstveni sistem centralnog grejanja, troškovi
grejanja utvrđuju se u zavisnosti od površine prostora koji se greje, vrste i cene upotrebljenog
goriva, i to:
1) Škola sa sopstvenim grejanjem na naftu:
(1) 12 litara u toku grejne sezone po 1 m
2
prostora
koji se zagreva, ako radi u jednoj smeni;
(2) 18 litara u toku grejne sezone po 1 m
2
prostora
koji se zagreva, ako radi u dve, odnosno tri smene.
2) Škola sa sopstvenim centralnim grejanjem na ugalj:
(1) 40 kg u toku grejne sezone po 1 m
2
prostora
koji se greje, ako radi u jednoj smeni;
(2) 50 kg u toku grejne sezone po 1 m
2
prostora
koji se greje, ako radi u dve ili više smena.
3) Škola sa grejanjem pećima na ugalj:
(1) 50 kg u toku grejne sezone po 1 m
2
prostora
koji se zagreva, ako radi u jednoj smeni;
(2) 60 kg u toku grejne sezone po 1 m
2
prostora
koji se zagreva, ako radi u dve, odnosno tri smene.
4) Škola sa grejanjem pećima na ogrevno drvo:
(1) 0,07 m
3
u toku grejne
sezone po 1 m
2
prostora koji se zagreva, ako radi u
jednoj smeni;
(2) 0-10 m
3
u toku grejne
sezone po 1 m
2
prostora koji se greje, ako rodi u dve,
odnosno tri smene.
Grejna sezona se utvrđuje u trajanju od 180 dana godišnje.
Školi na planinskom području i u oštrijim klimatskim uslovima i baletskoj
školi, zbog neophodnosti povećanja temperature u sali za igranje, troškovi grejanja uvećavaju
se za 15% po osnovu dužeg trajanja grejne sezone, odnosno potrebne povećane temperature.
Troškovi za održavanje higijene u školi
Član 25
Troškovi za održavanje higijene u školi utvrđuju se na osnovu potrebne
količine materijala, zavisno od delatnosti škole i tekućih cena.
Količina materijala se utvrđuje na sledeći način, i to:
1) Za održavanje higijene školskog prostora i opreme:
(1) 50 grama deterdženta godišnje po 1 m
2
zatvorenog prostora;
(2) 20 grama sone kiseline godišnje po 1 m
2
zatvorenog prostora;
(3) 30 grama sredstava za čišćenje parketa i drugih drvenih površina
godišnje po 1 m
2
zatvorenog prostora;
(4) 0,02 litra dezinfekcionih sredstava po 1 m
2
zatvorenog prostora
godišnje.
2) Za održavanje higijene sudova, pribora za jelo, pranje ruku i dr. u
školskoj kuhinji:
(1) 0,25 litra tečnog deterdženta godišnje po učeniku koji je na
ishrani;
(2) 50 grama deterdženta u prahu godišnje po učeniku na ishrani;
(3) 0,05 litra dezinfekcionih sredstava godišnje po učeniku na ishrani;
(4) 200 grama sapuna godišnje po učeniku na ishrani;
(5) 500 grama sapuna godišnje po radniku koji radi na održavanju
higijene prostora, osnovnih sredstava, grejanja i pripreme i distribucije hrane;
(6) 300 grama sapuna godišnje po radniku koji u školi radi na drugim
poslovima i zadacima.
Troškovi iznošenja smeća
Član 26
Troškovi iznošenja smeća određuju se zavisno od veličine škole, učestalosti
pražnjenja kontejnera za smeće i cene usluga komunalne organizacije koja vrši iznošenje smeća.
IV MERILA U POGLEDU OSTALIH TROŠKOVA I AMORTIZACIJE
Troškovi tekućeg i investicionog održavanja
Član 27
Troškovi za tekuće i investiciono održavanje osnovnih i drugih sredstava
rada opredeljuju se zavisno od starosti sredstava, iznosa godišnje amortizacije i potrebe
održavanja, i to:
1) Troškovi održavanja građevinskih objekata iznose:
(1) 30% od predračuna amortizacije na građevine stare do deset godina;
(2) 50% od predračuna amortizacije na građevinske objekte stare
od 11 do 30 godina;
(3) 70% od predračuna amortizacije na građevinske objekte stare
od 31-50 godina;
(4) 80% od predračuna amortizacije na građevinske objekte stare
preko 50 godina.
2) Troškovi održavanja opreme i drugih sredstava rada iznose:
(1) 20% od predračuna amortizacije za opremu i druga sredstva stara
do tri godine;
(2) 40% od predračuna amortizacije za opremu i sredstva stara od
četiri do osam godina;
(3) 70% od predračuna amortizacije za opremu i druga sredstva stara
preko osam godina.
Potrebe za tekuće i investiciono održavanje osnovnih i drugih sredstava
rada planira svaka škola godišnjim planom rada. Potrebe koje iskaže škola usaglašavaju se
sa godišnjim planom rada i predlogom finansijskog plana škole za budžetsku godinu.
Član 28
Troškovi za stručno usavršavanje zaposlenih, troškovi polaganja ispita
za licencu nastavnika i stručnih saradnike, sekretara škole, troškovi kotizacije za stručne
seminare, akreditovane obuke, skupove, stručnu literaturu, i dr. utvrđuju se u visini iznosa
do 1,0% od bruto zarade zaposlenih u školi.
Drugi materijalni troškovi
Član 29
Troškovi korišćenja gradskog zemljišta opredeljuju se u visini iznosa određenog
zakonom, odnosno na zakonu zasnovanih propisa.
Škola ima pravo na naknadu na osnovu podnetog računa za sledeće rashode:
1) sanitarni pregled učenika i nastavnika i drugih zaposlenih ako postoji
zakonska obaveza pregleda;
2) troškovi obaveznog osiguranja učenika na laboratorijskim vežbama i praktičnoj
nastavi;
3) troškovi učešća učenika na takmičenjima (republička i međunarodna);
4) troškovi nastave koja se izvodi van sedišta škole;
5) troškovi komunalnog doprinosa, platnog prometa i drugi fiksni troškovi;
6) troškovi zakupa fiskulturne sale ili drugog školskog prostora.
Član 30
Materijalni troškovi i troškovi rada (troškovi osiguranja, kancelarijski
materijal, troškovi internet konekcije, TV pretplata, provizija banke, oglasi, konkursi,
PTT troškovi, nagrade učenicima itd.) utvrđuju se za svaku školu posebno u visini iznosa
od 3% od bruto zarade zaposlenih u školi.
Amortizacija
Član 31
Troškovi amortizacije obračunavaju se prema zakonu i važećim propisima
po godišnjoj stopi propisanoj za osnovnu i srednju školu.
Član 32
Ugovorom utvrđena cena usluge za svaku školu umanjuje se u toku jedne školske
godine u slučaju:
1) kad škola ne ostvari godišnji plan rada, srazmerno nerealizovanim sadržajima
i aktivnostima,
2) za vreme štrajka, u skladu sa zakonom.
V ZAVRŠNE ODREDBE
Član 33
Danom stupanja na snagu ovog pravilnika prestaje da važi Pravilnik o
kriterijumima i standardima za finansiranje ustanove koja obavlja delatnost osnovnog i srednjeg
muzičkog i baletskog obrazovanja i vaspitanja ("Službeni glasnik RS", br. 73/16
i 45/18).
Član 34
Ovaj pravilnik stupa na snagu osmog dana od dana objavljivanja u "Službenom
glasniku Republike Srbije", a primenjuje se počev od školske 2019/2020. godine.
Samostalni član Pravilnika o izmenama i dopuni
Pravilnika o kriterijumima i standardima za finansiranje ustanove koja obavlja delatnost osnovnog i srednjeg muzičkog i baletskog obrazovanja i vaspitanja
("Sl. glasnik RS", br. 73/2023)
Član 8
Ovaj pravilnik stupa na snagu narednog dana od dana objavljivanja u "Službenom glasniku Republike Srbije".