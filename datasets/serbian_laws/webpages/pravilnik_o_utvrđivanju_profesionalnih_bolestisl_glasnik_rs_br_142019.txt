Title: PRAVILNIKO UTVRĐIVANJU PROFESIONALNIH BOLESTI
URL: https://www.paragraf.rs/propisi/pravilnik-o-utvrdjivanju-profesionalnih-bolesti.html
Extracted: 2025-07-06T23:14:57.868044
================================================================================

Sve informacije o propisu nađite
OVDE
.
Tweet
Prijavite se na
mailing listu
!
﻿
PRAVILNIK
O UTVRĐIVANJU PROFESIONALNIH BOLESTI
("Sl. glasnik RS", br. 14/2019)
Član 1
Ovim pravilnikom utvrđuju se profesionalne bolesti, radna mesta, odnosno poslovi na kojima se te bolesti pojavljuju i uslovi pod kojima se smatraju profesionalnim bolestima.
Član 2
Profesionalne bolesti, radna mesta, odnosno poslovi na kojima se te bolesti pojavljuju i uslovi pod kojima se smatraju profesionalnim bolestima su sledeći:
Red. br.
Profesionalna bolest
Poslovi i radna mesta na kojima se bolest pojavljuje
Uslovi za priznavanje bolesti kao profesionalne
1
2
3
4
1.0. BOLESTI PROUZROKOVANE HEMIJSKIM DEJSTVOM
1.1. Metali i metaloidi
1.
Trovanje olovom ili njegovim jedinjenjima
Poslovi i radna mesta na kojima postoji izloženost olovu ili njegovim jedinjenjima (Dokaz o intenzitetu i trajanju izloženosti)
Izražena klinička slika trovanja ili specifična oštećenja krvi i krvotvornih organa ili perifernog nervnog sistema ili centralnog nervnog sistema ili bubrega
2.
Trovanje živom ili njenim jedinjenjima
Poslovi i radna mesta na kojima postoji izloženost živi ili njenim jedinjenjima (Dokaz o intenzitetu i trajanju izloženosti)
Klinička slika trovanja sa specifičnim oštećenjima nervnog sistema ili bubrega ili najmanje tri od ostalih organa ili organskih sistema
3.
Trovanje arsenom ili njegovim jedinjenjima
Poslovi i radna mesta na kojima postoji izloženost arsenu ili njegovim jedinjenjima (Dokaz o intenzitetu i trajanju izloženosti)
Klinička slika trovanja sa specifičnim oštećenjima krvi i krvotvornih organa ili nervnog sistema ili dva od sledećih organa: srca, bubrega ili jetre
4.
Trovanje talijumom ili njegovim jedinjenjima
Poslovi i radna mesta na kojima postoji izloženost talijumu ili njegovim jedinjenjima (Dokaz o intenzitetu i trajanju izloženosti)
Klinička slika trovanja sa izraženom psihozom i alopecijom ili sa oštećenjima dva od sledećih organa: perifernog nervnog sistema, jetre ili bubrega
5.
Trovanje platinom ili njenim jedinjenjima
Poslovi i radna mesta na kojima postoji izloženost platini ili njenim jedinjenjima (platinske soli) (Dokaz o intenzitetu i trajanju izloženosti)
Klinička slika sa izraženim alergijskim reakcijama gornjih ili donjih disajnih puteva uz pozitivne specifične provokativne testove
6.
Trovanje osmijumom ili njegovim jedinjenjima
Poslovi i radna mesta na kojima postoji izloženost osmijumu ili njegovim jedinjenjima (osmijum tetrahlorid) (Dokaz o intenzitetu i trajanju izloženosti)
Klinička slika bronhijalne astme ili specifična oštećenja dva od sledećih organa ili organskih sistema: oka, kože, bubrega
7.
Trovanje fosforom ili njegovim jedinjenjima
Poslovi i radna mesta na kojima postoji izloženost fosforu ili njegovim jedinjenjima (Dokaz o intenzitetu i trajanju izloženosti)
Klinička slika trovanja sa specifičnim oštećenjima dva od sledećih organa ili organskih sistema: kosti, jetra, bubrezi, nervni sistem, krv i krvotvorni organi i srce
8.
Trovanje manganom ili njegovim jedinjenjima
Poslovi i radna mesta na kojima postoji izloženost manganu ili njegovim jedinjenjima (Dokaz o intenzitetu i trajanju izloženosti)
Klinička slika trovanja sa specifičnim oštećenjima nervnog sistema ili dva od sledećih organa ili organskih sistema: jetra, bubrezi, krv i krvotvorni organi, respiratorni sistem
9.
Trovanje berilijumom ili njegovim jedinjenjima
Poslovi i radna mesta na kojima postoji izloženost berilijumu ili njegovim jedinjenjima (Dokaz o intenzitetu i trajanju izloženosti)
Klinička slika trovanja sa specifičnim promenama na plućima ili specifičnim oštećenjima druga dva organa ili organska sistema
10.
Trovanje kadmijumom ili njegovim jedinjenjima
Poslovi i radna mesta na kojima postoji izloženost kadmijumu ili njegovim jedinjenjima. (Dokaz o intenzitetu i trajanju izloženosti)
Klinička slika trovanja sa specifičnim oštećenjima bubrega ili kostiju ili dva od sledećih organa ili organskih sistema: respiratorni sistem, jetra i krv i krvotvorni organi
11.
Trovanje selenom ili njegovim jedinjenjima
Poslovi i radna mesta na kojima postoji izloženost selenu ili njegovim jedinjenjima (Dokaz o intenzitetu i trajanju izloženosti)
Klinička slika trovanja sa specifičnim oštećenjem tri organa ili organska sistema
12.
Trovanje vanadijumom ili njegovim jedinjenjima
Poslovi i radna mesta na kojima postoji izloženost vanadijumu ili njegovim jedinjenjima (Dokaz o intenzitetu i trajanju izloženosti)
Klinička slika trovanja sa specifičnim oštećenjima tri organa ili organska sistema
13.
Trovanje hromom ili njegovim jedinjenjima
Poslovi i radna mesta na kojima postoji izloženost hromu ili njegovim jedinjenjima (Dokaz o intenzitetu i trajanju izloženosti)
Klinička slika trovanja sa specifičnim oštećenjima tri organa ili organska sistema
14.
Trovanje niklom ili njegovim jedinjenjima
Poslovi i radna mesta na kojima postoji izloženost niklu ili njegovim jedinjenjima (Dokaz o intenzitetu i trajanju izloženosti)
Klinička slika trovanja sa specifičnim oštećenjima tri organa ili organska sistema
15.
Trovanje cinkom ili njegovim jedinjenjima
Poslovi i radna mesta na kojima postoji izloženost cinku ili njegovim jedinjenjima (Dokaz o intenzitetu i trajanju izloženosti)
Klinička slika trovanja sa specifičnim oštećenjima tri organa ili organska sistema
16.
Trovanje bakrom ili njegovim jedinjenjima
Poslovi i radna mesta na kojima postoji izloženost bakru ili njegovim jedinjenjima (Dokaz o intenzitetu i trajanju izloženosti)
Klinička slika trovanja sa specifičnim oštećenjima tri organa ili organska sistema
17.
Trovanje aluminijumom ili njegovim jedinjenjima
Poslovi i radna mesta na kojima postoji izloženost aluminijumu ili njegovim jedinjenjima (Dokaz o intenzitetu i trajanju izloženosti)
Klinička slika trovanja sa specifičnim oštećenjima tri organa ili organska sistema
18.
Trovanje kobaltom ili njegovim jedinjenjima
Poslovi i radna mesta na kojima postoji izloženost kobaltu ili njegovim jedinjenjima (Dokaz o intenzitetu i trajanju izloženosti)
Klinička slika trovanja sa specifičnim oštećenjima tri organa ili organska sistema
19.
Trovanje kalajem ili njegovim jedinjenjima
Poslovi i radna mesta na kojima postoji izloženost kalaju ili njegovim jedinjenjima (Dokaz o intenzitetu i trajanju izloženosti)
Klinička slika trovanja sa specifičnim oštećenjima tri organa ili organska sistema
20.
Trovanje antimonom ili njegovim jedinjenjima
Poslovi i radna mesta na kojima postoji izloženost antimonu ili njegovim jedinjenjima (Dokaz o intenzitetu i trajanju izloženosti)
Klinička slika trovanja sa specifičnim oštećenjima tri organa ili organska sistema
1.2. Gasovi
21.
Trovanje halogenim elementima i njihovim jedinjenjima - uključujući i fluorom i fozgenom
Poslovi i radna mesta na kojima postoji izloženost halogenim elementima ili njegovim jedinjenjima (Dokaz o intenzitetu i trajanju izloženosti)
Klinička slika trovanja sa promenama koje odgovaraju hroničnom iritativnom efektu na koži, sluzokoži i respiratornom sistemu
22.
Trovanje sumporom ili njegovim jedinjenjima
Poslovi i radna mesta na kojima postoji izloženost sumporu ili njegovim jedinjenjima (Dokaz o intenzitetu i trajanju izloženosti)
Klinička slika trovanja sa hroničnim iritativnim efektima na koži, sluzokoži i respiratornom sistemu
23.
Trovanje azotnim jedinjenjima uključujući i amonijakom
Poslovi i radna mesta na kojima postoji izloženost azotnim jedinjenjima (Dokaz o intenzitetu i trajanju izloženosti)
Klinička slika trovanja sa hroničnim iritativnim efektima na koži, sluzokoži i respiratornom sistemu
24.
Trovanje ugljenmonoksidom
Poslovi i radna mesta na kojima postoji izloženost ugljen-monoksidu (Dokaz o intenzitetu i trajanju izloženosti)
Klinička slika trovanja sa specifičnim oštećenjima dva od sledećih organskih sistema: centralni nervni sistem, krvni sudovi, krv i krvotvorni organi
25.
Trovanje cijanom ili njegovim jedinjenjima
Poslovi i radna mesta na kojima postoji izloženost cijanu ili njegovim jedinjenjima (Dokaz o intenzitetu i trajanju izloženosti)
Klinička slika trovanja sa asteno-vegetativnim manifestacijama i specifičnim oštećenjima dva od sledećih organa ili organskih sistema: nervni sistem, štitasta žlezda, krv i krvotvorni organi
1.3. Rastvarači
26.
Trovanje alifatskim ugljovodonicima
Poslovi i radna mesta na kojima postoji izloženost alifatskim ugljovodonicima (Dokaz o intenzitetu i trajanju izloženosti)
Klinička slika trovanja sa specifičnim oštećenjima dva od sledećih organa ili organskih sistema: krv i krvotvorni organi, jetra, bubrezi i nervni sistem
27.
Trovanje cikličnim ugljovodonicima ili njihovim homolozima
Poslovi i radna mesta na kojima postoji izloženost cikličnim ugljovodonicima ili njihovim homolozima (Dokaz o intenzitetu i trajanju izloženosti)
Klinička slika trovanja sa specifičnim oštećenjima dva od sledećih organa ili organskih sistema: krv i krvotvorni organi, jetra, bubrezi i nervni sistem
28.
Trovanje nitro i aminoderivatima ugljovodonika
Poslovi i radna mesta na kojima postoji izloženost nitro i aminoderivatima ugljovodonika (Dokaz o intenzitetu i trajanju izloženosti)
Klinička slika trovanja sa pojavom katarakte ili specifična oštećenja dva od sledećih organa ili organskih sistema: krv i krvotvorni organi, jetra, bubrezi i nervni sistem
29.
Trovanje halogenim derivatima ugljovodonika
Poslovi i radna mesta na kojima postoji izloženost halogenim derivatima ugljovodonika (Dokaz o intenzitetu i trajanju izloženosti)
Klinička slika trovanja sa specifičnim oštećenjima dva od sledećih organa ili organskih sistema: krv i krvotvorni organi, jetra, bubrezi i nervni sistem
30.
Trovanje ugljendisulfidom
Poslovi i radna mesta na kojima postoji izloženost ugljendisulfidu (Dokaz o intenzitetu i trajanju izloženosti)
Klinička slika trovanja sa specifičnim oštećenjima dva od sledećih organa ili organskih sistema: organ vida, centralni nervni sistem i periferni nervni sistem ili tri od ostalih organa ili organskih sistema
31.
Trovanje alkoholima ili estrima ili aldehidima ili ketonima
Poslovi i radna mesta na kojima postoji izloženost alkoholima ili estrima ili etrima ili aldehidima ili ketonima (Dokaz o intenzitetu i trajanju izloženosti)
Klinička slika trovanja sa specifičnim oštećenjima dva od sledećih ili organskih sistema: krv i krvotvorni organi, jetra, bubrezi i nervni sistem
32.
Trovanje izocijanatima
Poslovi i radna mesta na kojima postoji izloženost izocijanatima (Dokaz o intenzitetu i trajanju izloženosti)
Klinička slika trovanja sa hroničnim iritativnim efektima na koži, očima i respiratornom sistemu
33.
Trovanje krilonitrilom
Poslovi i radna mesta na kojima postoji izloženost akrilonitrilom (Dokaz o intenzitetu i trajanju izloženosti)
Klinička slika trovanja sa specifičnim oštećenjima dva od sledećih organa ili organskih sistema: nervni sistem, koža i jetra
1.4. Pesticidi
34.
Trovanje pesticidima koji nisu obuhvaćeni pod drugim tačkama
Poslovi i radna mesta na kojima postoji izloženost pesticidima koji nisu obuhvaćeni pod drugim tačkama (Dokaz o intenzitetu i trajanju izloženosti)
Klinička slika trovanja sa specifičnim oštećenjima dva organa ili organska sistema
2.0. BOLESTI PROUZROKOVANE FIZIČKIM DEJSTVOM
35.
Oboljenja izazvana jonizujućim zračenjem
Poslovi i radna mesta na kojima postoji izloženost jonizujućim zračenjima (Dokaz o trajanju izloženosti - najmanje pet godina, intenzitetu izloženosti - vrednosti ličnog doznog ekvivalenta i biomarkerima)
Klinička slika sa perzistentnim promenama na hematopoeznom sistemu ili koži (ulcerozni radiodermatitis) ili obostrana uznapredovala katarakta ili hipotireoza izazvana radioaktivnim jodom
36.
Oboljenja izazvana nejonizujućim zračenjem uključujući i ultraljubičasto i infracrveno zračenje
Poslovi i radna mesta na kojima postoji izloženost nejonizujućem zračenju uključujući i ultraljubičasto i infracrveno zračenje (Dokaz o intenzitetu i trajanju izloženosti - najmanje pet godina)
Klinička slika izražene obostrane katarakte
37.
Oboljenja izazvana povišenim ili sniženim atmosferskim pritiskom
Poslovi i radna mesta kesonaca, ronilaca i letačkog osoblja. (Dokaz o ponavljanim naglim dekompresijama)
Ponavljanje vazdušne embolije i ispadi funkcije centralnog nervnog sistema ili miokarda ili pluća ili koštanog sistema
38.
Oštećenje sluha izazvano bukom
Poslovi i radna mesta na kojima se dolazi u kontakt sa bukom preko dozvoljenog nivoa (Dokaz o trajanju i intenzitetu izloženosti)
Obostrano perceptivno simetrično oštećenje sluha preko 30% po Fowler-Sabine-u sa najizraženijim skotomom na 4.000 Hz. Dokaz o progresiji oštećenja sluha tokom rada u buci uz isključenje drugih uzroka oštećenja sluhom.
39.
Oboljenja izazvana vibracijama koje se prenose na ruke i vibracijama koje se prenose na celo telo
Poslovi i radna mesta na kojima je dnevna izloženost vibracijama izražena za osmočasovno radno vreme [A(8)] veća od 2,5 m/s
2
za vibracije koje se prenose na ruke, odnosno 0,5 m/s
2
za vibracije koje se prenose na celo telo. (Dokaz o trajanju izloženosti od najmanje pet godina).
Za vibracije koje se prenose na ruke, klinička slika sa morfološkim ili funkcionalnim promenama na perifernim krvnim sudovima i neuromuskularnom ili koštanom sistemu
Za vibracije koje se prenose na celo telo, klinička slika sa oštećenjem intervertebralnog diska lumbalne kičme i medicinskom dokumentacijom koja isključuje degenerativna oboljenja kičmenog stuba ili sa degenerativnim oboljenjima koja ne odgovaraju starosti
40.
Hronični tenosinovitis (šake i ručnog zgloba), burzitis zglobova (olekranona i prepatelarni) nastao usled prenaprezanja i dugotrajnog pritiska
Poslovi i radna mesta na kojima postoje repetitivni i snažni pokreti i nefiziološki položaji šake i ručnog zgloba i dugotrajno prenaprezanje i dugotrajan pritisak na burze (najmanje pet godina)
Klinička slika hroničnog zapaljenja sinovijalnih ovojnica šake i ručnog zgloba ili zapaljenje lakatne ili ramene ili prepatelarne burze sa umanjenjem funkcije zahvaćenog zgloba
41.
Sindrom karpalnog tunela
Poslovi i radna mesta na kojima postoji dugotrajno prenaprezanje i pritisak na šaku i podlakticu
Klinička slika sa morfološkim znacima hronične kompresije i funkcionalnim ispadima
42.
Paraliza nerava usled prenaprezanja i dugotrajnog pritiska
Poslovi i radna mesta na kojima postoji dugotrajno prenaprezanje i pritisak na periferni nerv
Klinička slika paralize perifernog nerva
43.
Oštećenje meniskusa kolena usled dugotrajnog opterećenja u nefiziološkom položaju
Poslovi i radna mesta na kojima postoji opterećenje kolena u nefiziološkom položaju (Dokaz o trajanju opterećenja kolena - najmanje pet godina, sa dnevnim opterećenjem od najmanje jedne trećine radnog vremena
Klinička slika sa morfološkim lezijama meniskusa i funkcionalnim promenama kolenog zgloba
3.0. BOLESTI PROUZROKOVANE BIOLOŠKIM FAKTORIMA
44.
Importovane bolesti izazvane virusima, bakterijama i parazitima
Poslovi osoblja na službi u oblastima gde se tropske bolesti javljaju endemski i epidemijski
Klinička slika tropskih bolesti (Dokaz o kontaktu sa biološkim agensom i parazitima prostornoj i vremenskoj povezanosti sa pojavom bolesti)
45.
Antropozoonoze
Poslovi i radna mesta na kojima je ostvaren kontakt sa uzročnikom bolesti
Klinička slika antropozoonoza (Dokaz o kontaktu sa biološkim agensom i prostornoj i vremenskoj povezanosti sa pojavom bolesti)
46.
Virusni hepatitis (izuzev HAV)
Poslovi i radna mesta na kojima je ostvaren parenteralni kontakt sa uzročnikom bolesti
Klinička slika hepatitisa (Dokaz o parenteralnoj infekciji sa biološkim agensom i vremenskoj i prostornoj povezanosti sa pojavom bolesti)
47.
Parenteralna infekcija izazvana virusom SIDA-e (AIDS)
Poslovi i radna mesta na kojima je ostvaren parenteralni kontakt sa uzročnikom bolesti
Klinička slika SIDA-e (Dokaz o parenteralnoj infekciji sa biološkim agensom i vremenskoj i prostornoj povezanosti sa pojavom bolesti)
48.
Tuberkuloza
Poslovi i radna mesta na kojima je ostvaren kontakt sa bacilom tuberkuloze
Klinička slika tuberkuloze prouzrokovane bacilom tuberkuloze
49.
Tetanus
Poslovi i radna mesta na kojima postoji mogućnost povređivanja i kontakt sa uzročnikom bolesti
Klinička slika tetanusa prouzrokovanog egzotoksinom tetanusnog bacila Clostridium tetani
50.
Oboljenja prouzrokovana direktnim kontaktom sa drugim biološkim agensima na radu koja nisu napred navedena a za koje postoje naučni/literalni dokazi ili za koje postoje dokazi iz praktičnih iskustava
4.0. BOLESTI PLUĆA
51.
Silikoza pluća
Poslovi i radna mesta na kojima postoji izloženost prašini slobodnog silicijum-dioksida (Dokaz o intenzitetu i trajanju izloženosti)
Klinički nalaz sa rendgenografskim promenama na plućima, profuzije 1/1 i poremećajem plućne ventilacije najmanje srednjeg stepena ili veći stepen profuzije rendgenografskih promena
52.
Siliko-tuberkuloza
Poslovi i radna mesta na kojima postoji izloženost prašini slobodnog silicijum-dioksida (Dokaz o intenzitetu i trajanju izloženosti)
Klinički nalaz sa rendgenografskim promenama na plućima profuzije 1/1, kao i znacima aktivne tuberkuloze
53.
Azbestoza pluća
Poslovi i radna mesta na kojima postoji izloženost azbestnim vlaknima (Dokaz o intenzitetu i trajanju izloženosti)
Klinički nalaz sa rendgenografskim promenama na plućima profuzije 1/1 i poremećajem plućne ventilacije najmanje srednjeg stepena ili veći stepen profuzije rendgenografskih promena
54.
Pneumokonioza rudara ugljenokopa
Poslovi i radna mesta u rudnicima uglja sa podzemnom eksploatacijom (Dokaz o intenzitetu i trajanju izloženosti)
Klinički nalaz sa rendgenografskim promenama na plućima profuzije 1/1 i poremećajem plućne ventilacije najmanje srednjeg stepena ili veći stepen profuzije rendgenografskih promena
55.
Pneumokonioza uzrokovana tvrdim metalom
Poslovi proizvodnje i obrade tvrdog metala (Dokaz o intenzitetu i trajanju izloženosti)
Klinički nalaz sa rendgenografskim promenama na plućima profuzije 1/1 i poremećajem plućne ventilacije najmanje srednjeg stepena ili veći stepen profuzije rendgenografskih promena
56.
Pneumokonioze uzrokovane nefibrozogenom prašinom/vlaknima
Poslovi i radna mesta na kojima postoji izloženost nefibrozogenoj prašini/vlaknima (Dokaz o intenzitetu i trajanju izloženosti)
Rendgenološke promene na plućima sa brojnim difuznim mikronodularnim i nodularnim zasenčenjim velike gustine i sa srednje teškim ili teškim poremećajima plućne ventilacije osim za baritozu, stanozu i siderozu
57.
Bisinoza pluća
Poslovi i radna mesta gde postoji izloženost prašini pamuka, posebno u početnim fazama prerade (Dokaz o intenzitetu i trajanju izloženosti od najmanje deset godina)
Klinička slika bisinoze u drugom i u trećem stadijumu bolesti
Kanabioza
Poslovi i radna mesta gde postoji izloženost prašini lana i konoplje, posebno u početnim fazama prerade (Dokaz o intenzitetu i trajanju izloženosti od najmanje deset godina)
Klinička slika kanabioze u drugom i u trećem stadijumu bolesti
Bagasoza
Poslovi i radna mesta gde postoji izloženost prašini šećerne trske i suvom ostatku šećerne trske, posebno u početnim fazama prerade (Dokaz o intenzitetu i trajanju izloženosti od najmanje deset godina)
Klinička slika bagasoze u drugom i u trećem stadijumu bolesti
58.
Bronhijalna astma
Poslovi i radna mesta na kojima dolazi do kontakta sa materijama koje izazivaju alergijsko ili iritantno dejstvo na disajne puteve (Dokaz o izloženosti)
Klinička slika astme sa verifikacijom napada u toku rada, pozitivni nespecifični i specifični bronhoprovokativni testovi. U slučajevima kad je bronhoprovokativni test kontraindikovan, pozitivni imunološki testovi (Eliza test ili neki od in vitro testova)
59.
Egzogeni alergijski bronhiolo-alveolitis
Poslovi i radna mesta na kojima su radnici izloženi sporama gljivica i heterolognim proteinima (Dokaz o izloženosti)
Klinički nalaz sa specifičnim rendgenografskim promenama na plućima, poremećaj plućne ventilacije srednjeg stepena, pozitivan specifični bronhoprovokativni test i specifične imunološke promene
60.
Oboljenja gornjih disajnih puteva
Poslovi i radna mesta na kojima su radnici izloženi alergogenim ili iritirajućim materijama (Dokaz o izloženosti)
Klinička slika sa izraženim promenama na gornjim disajnim putevima i pozitivnim ekspozicionim ili specifičnim imunološkim testovima
61.
Hronični opstruktivni bronhitis
Poslovi i radna mesta na kojima dolazi do kontakta sa iritirajućom prašinom (dokaz o intenzitetu i trajanju izloženosti od najmanje deset godina)
Klinička slika hroničnog opstruktivnog bronhitisa sa poremećajem plućne ventilacije teškog stepena (FEV1<50%). Normalan spirometrijski nalaz pri zaposlenju. Dokaz o progresiji oštećenja plućne funkcije tokom rada. Dokaz da je obolela osoba oduvek bila nepušač
5.0. BOLESTI KOŽE
62.
Kontaktni i iritativni dermatitis
Poslovi i radna mesta na kojima su radnici izloženi alergogenim ili iritantnim materijama (Dokaz o izloženosti)
Klinička slika težeg hroničnog ili recidivantnog kontakt alergijskog ili iritativnog dermatitisa sa pozitivnim specifičnim imunološkim ili drugim testovima
63.
Recidivantna urtikarija
Poslovi i radna mesta na kojima su radnici izloženi alergogenim materijama (Dokaz o izloženosti)
Klinička slika sa pozitivnim ekspozicionim i imunološkim testovima
6.0. MALIGNE BOLESTI
64.
Maligne bolesti
Poslovi i radna mesta gde se ostvaruje kontakt sa kancerogenim materijama (Dokaz o izloženosti i dužini trajanja izloženosti)
Klinička slika malignog oboljenja prouzrokovanog kancerogenim agensima (hemijski, fizički, biološki) sa IARC liste sigurno dokazanih kancerogena
Član 3
Danom stupanja na snagu ovog pravilnika prestaje da važi Pravilnik o utvrđivanju profesionalnih bolesti ("Službeni glasnik RSˮ, broj 105/03).
Član 4
Ovaj pravilnik stupa na snagu osmog dana od dana objavljivanja u "Službenom glasniku Republike Srbije".