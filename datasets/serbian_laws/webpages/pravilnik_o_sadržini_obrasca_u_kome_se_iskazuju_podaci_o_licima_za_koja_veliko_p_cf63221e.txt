Title: PRAVILNIKO SADRŽINI OBRASCA U KOME SE ISKAZUJU PODACI O LICIMA
ZA KOJA VELIKO PRAVNO LICE OSTVARUJE PRAVO NA UPLATU BESPOVRATNIH NOVČANIH SREDSTAVA
URL: https://www.paragraf.rs/propisi/pravilnik-o-sadrzini-obrasca-veliko-pravno-lice-bespovratna-novcana-sredstva-vanredno-stanje.html
Extracted: 2025-07-06T23:13:50.133915
================================================================================

Sve informacije o propisu nađite
OVDE
.
Tweet
Prijavite se na
mailing listu
!
PRAVILNIK
O SADRŽINI OBRASCA U KOME SE ISKAZUJU PODACI O LICIMA
ZA KOJA VELIKO PRAVNO LICE OSTVARUJE PRAVO NA UPLATU BESPOVRATNIH NOVČANIH SREDSTAVA
("Sl. glasnik RS", br. 56/2020)
Član 1
Ovim pravilnikom propisuje se obrazac u kome se iskazuju podaci o licima
za koja veliko pravno lice ostvaruje pravo na uplatu bespovratnih novčanih sredstava iz člana
10. Uredbe o fiskalnim pogodnostima i direktnim davanjima privrednim subjektima u privatnom
sektoru i novčanoj pomoći građanima u cilju ublažavanja ekonomskih posledica nastalih usled
bolesti COVID-19 ("Službeni glasnik RS", broj 54/20).
Član 2
Obrazac iz člana 1. ovog pravilnika podnosi se na Obrascu SL - Spisak lica
za koja veliko pravno lice ostvaruje pravo na uplatu bespovratnih novčanih sredstava (u daljem
tekstu: Obrazac SL), koji je odštampan uz ovaj pravilnik i čini njegov sastavni deo.
Obrazac SL podnosi se u papirnom obliku neposredno organizacionoj jedinici
Poreske uprave nadležnoj za teritoriju na kojoj je sedište velikog pravnog lica i Ministarstvu
finansija - Upravi za trezor, Pop Lukina 7-9, 11000 Beograd.
Obrazac SL podnosi se u dva primerka, tako da se jedan dostavlja organizacionoj
jedinici Poreske uprave, a drugi Ministarstvu finansija - Upravi za trezor, saglasno stavu
2. ovog člana.
Član 3
U Obrazac SL podaci se unose na sledeći način:
1) u delu 1. popunjavaju se podaci:
(1) Organizaciona jedinica Poreske uprave - naziv organizacione
jedinice Poreske uprave nadležne za teritoriju na kojoj je sedište velikog pravnog lica;
(2) PIB - poreski identifikacioni broj velikog pravnog lica;
(3) naziv privrednog subjekta - naziv velikog pravnog lica;
(4) adresa - ulica i broj i mesto sedišta velikog pravnog lica;
(5) sedište - naziv i šifra opštine sedišta velikog pravnog lica.
Šifra se upisuje iz pravilnika kojim se propisuju uslovi i način vođenja računa za uplatu
javnih prihoda;
(6) Obračunski period - mesec i godina za koji se ostvaruje pravo
na uplatu bespovratnih novčanih sredstava;
2) u deo 2. unosi se:
(1) u kolonu 1. Redni broj - redni broj pod kojim se unosi podatak
za svakog pojedinačno navedenog zaposlenog;
(2) u kolonu 2. Ime i prezime - ime i prezime zaposlenog;
(3) u kolonu 3. JMBG - jedinstveni matični broj građana za zaposlenog;
(4) u kolonu 4. Osnov prekida rada - za zaposlene za koje je doneto
rešenje o prekidu rada počev od 15. marta 2020. godine u skladu sa članom 116. Zakona o radu
("Službeni glasnik RS", br. 24/05, 61/05, 54/09, 32/13, 75/14, 13/17 - US, 113/17
i 95/18) unosi se broj 116; za zaposlene za koje je doneto rešenje o prekidu rada počev od
15. marta 2020. godine u skladu sa članom 117. Zakona o radu unosi se broj 117;
(5) u kolonu 5. Datum kada je rešenje doneto - za zaposlene za koje
je doneto rešenje o prekidu rada počev od 15. marta 2020. godine u skladu sa čl. 116. i 117.
Zakona o radu, unosi se datum kada je rešenje doneto;
(6) u kolonu 6. Radno vreme - za zaposlene sa punim radnim vremenom
unosi se broj 1; za zaposlene sa nepunim radnim vremenom unosi se decimalni broj manji od
jedan, sa dva decimalna mesta, kao decimalni zapis procenta angažovanja zaposlenog sa nepunim
radnim vremenom u odnosu na puno radno vreme;
(7) Ukupno - unosi se zbir brojeva u koloni 6.
Obrazac SL potpisuje ovlašćeno lice u velikom pravnom licu.
Član 4
Ovaj pravilnik stupa na snagu danom objavljivanja u "Službenom glasniku
Republike Srbije".
Obrazac SL
1.
Organizaciona jedinica Poreske uprave
Ministarstvo finansija
Uprava za trezor
ul. Pop Lukina br. 7-9
(PIB)
(naziv privrednog subjekta)
(adresa)
(sedište)
Obračunski period
SPISAK LICA ZA KOJA VELIKO PRAVNO LICE OSTVARUJE PRAVO NA UPLATU
BESPOVRATNIH NOVČANIH SREDSTAVA
2.
Redni
broj
Ime i prezime
JMBG
Osnov
prekida
rada
Datum
kada je
rešenje
doneto
Radno vreme
1.
2.
3.
4.
5.
6.
UKUPNO
U ________________________
Ovlašćeno lice
dana ______________ godine
______________________