Title: UREDBAO PRAVILIMA I USLOVIMA ZA DODELU POMOĆI MALE VREDNOSTI (DE MINIMIS POMOĆI) ZA OBAVLJANJE USLUGE OD OPŠTEG EKONOMSKOG INTERESA
URL: https://www.paragraf.rs/propisi/uredba-o-dodeli-de-minimis-pomoci-za-obavljanje-usluga-od-opsteg-ekonomskog-interesa.html
Extracted: 2025-07-06T23:17:03.127684
================================================================================

Sve informacije o propisu nađite
OVDE
.
Tweet
Prijavite se na
mailing listu
!
UREDBA
O PRAVILIMA I USLOVIMA ZA DODELU POMOĆI MALE VREDNOSTI (DE MINIMIS POMOĆI) ZA OBAVLJANJE USLUGE OD OPŠTEG EKONOMSKOG INTERESA
("Sl. glasnik RS", br. 17/2025)
I OSNOVNE ODREDBE
Član 1
Ovom uredbom bliže se uređuju pravila i uslovi za dodelu pomoći male vrednosti za obavljanje usluge od opšteg ekonomskog interesa (u daljem tekstu:
de minimis
pomoć za obavljanje usluge od opšteg ekonomskog interesa), određuje se gornja granica iznosa pomoći, kumulacija, kao i obaveze davalaca i korisnika te pomoći.
Pojam
Član 2
De minimis
pomoć za obavljanje usluge od opšteg ekonomskog interesa je pomoć koja nema značajan uticaj na narušavanje konkurencije na tržištu i na trgovinu između Republike Srbije i zemalja članica Evropske unije, u skladu sa zakonom.
Odluku o opravdanosti dodele
de minimis
pomoći za obavljanje usluge od opšteg ekonomskog interesa donosi davalac, koji o tome obaveštava Komisiju za kontrolu državne pomoći.
Primena
Član 3
Odredbe ove uredbe primenjuju se na pomoć koja se dodeljuje učesnicima na tržištu koji obavljaju usluge od opšteg ekonomskog interesa.
Korisnik
de minimis
pomoći za obavljanje usluge od opšteg ekonomskog interesa je učesnik na tržištu kome je povereno obavljanje usluge od opšteg ekonomskog interesa.
Izuzetno od stava 1. ovog člana, odredbe ove uredbe ne primenjuju se na pomoć koja se dodeljuje:
1) za podsticanje izvoza, odnosno za delatnosti koje direktno utiču na obim izvoza, uspostavljanje i funkcionisanje distributivne mreže ili za pokriće drugih tekućih rashoda (operativnih troškova) učesnika na tržištu povezanih sa izvoznim aktivnostima;
2) za davanje prednosti domaćim proizvodima i uslugama u odnosu na uvozne proizvode i usluge.
Izrazi upotrebljeni u ovoj uredbi imaju značenje određeno zakonom i podzakonskim aktima kojima se uređuje kontrola državne pomoći.
Iznosi iskazani u evrima u ovoj uredbi predstavljaju iznose u nominalnoj vrednosti ili dinarskoj protivvrednosti, po zvaničnom srednjem kursu Narodne banke Srbije.
II GORNJA GRANICA
DE MINIMIS
POMOĆI ZA OBAVLJANJE USLUGE OD OPŠTEG EKONOMSKOG INTERESA
Član 4
De minimis
pomoć za obavljanje usluge od opšteg ekonomskog interesa može da se dodeli jednom učesniku na tržištu u visini do 750.000 evra u bilo kom periodu u toku tri uzastopne fiskalne godine i bez obzira na instrument, namenu i davaoca pomoći.
Trogodišnji period iz stava 1. ovog člana obuhvata tekuću i prethodne dve fiskalne godine.
De minimis
pomoć za usluge od opšteg ekonomskog interesa se smatra dodeljenom u trenutku kada je učesnik na tržištu stekao zakonsko pravo na primanje pomoći, nezavisno od datuma isplate
de minimis
pomoći za usluge od opšteg ekonomskog interesa učesniku na tržištu.
Član 5
De minimis pomoć
za obavljanje usluge od opšteg ekonomskog interesa koja se dodeljuje u obliku bespovratnih novčanih sredstava izražava se u bruto iznosu, tj. iznosu pre odbitka poreza i drugih naknada.
Ako se
de minimis
pomoć za obavljanje usluge od opšteg ekonomskog interesa ne dodeljuje u obliku bespovratnih sredstava, iznos pomoći mora biti izražen u obliku bespovratnih novčanih sredstava, tj. u njihovoj (bruto) novčanoj protivvrednosti.
De minimis pomoć za obavljanje usluge od opšteg ekonomskog interesa
koja se isplaćuje u više rata diskontuje se na vrednost pomoći u trenutku dodele, pri čemu se za diskontovanje koristi diskontna stopa koja važi u trenutku dodele.
Ako se pomoć dodeljuje učesniku na tržištu koji je nastao spajanjem i pripajanjem, prilikom utvrđivanja da li je prekoračena utvrđena gornja granica uzimaju se u obzir sve prethodne
de minimis
pomoći za usluge od opšteg ekonomskog interesa dodeljene bilo kom učesniku na tržištu uključenom u postupak spajanja i pripajanja.
Ako je jedan učesnik na tržištu podeljen na dva ili više zasebnih učesnika na tržištu,
de minimis
pomoć za usluge od opšteg ekonomskog interesa dodeljena pre razdvajanja se dodeljuje učesniku na tržištu koji je ostvario korist, ukoliko takva raspodela nije moguća, pomoć se proporcionalno dodeljuje na osnovu knjigovodstvene vrednosti vlasničkog kapitala novog učesnika na tržištu na dan kada je podela stupila na snagu.
Član 6
Pojam jedan učesnik na tržištu obuhvata i učesnike na tržištu koji su u najmanje jednom od sledećih međusobnih odnosa:
a) jedan učesnik na tržištu ima većinu glasačkih prava akcionara ili članova u drugom učesniku na tržištu;
b) jedan učesnik na tržištu ima pravo da imenuje ili razreši većinu članova organa upravljanja;
v) jedan učesnik na tržištu ima dominantan uticaj u drugom učesniku na tržištu na osnovu ugovora zaključenog sa tim drugim učesnikom na tržištu ili odredbe u statutu tog drugog učesnika na tržištu;
g) jedan učesnik na tržištu, koji je akcionar ili član u drugom učesniku na tržištu, samostalno kontroliše, na osnovu dogovora sa ostalim akcionarima ili članovima u tom drugom učesniku na tržištu, većinom glasačkih prava akcionara ili članova u tom drugom učesniku na tržištu.
Učesnici na tržištu koji su u bilo kom od odnosa navedenih u stavu 1. ovog člana preko jednog ili više drugih učesnika na tržištu, takođe se smatraju jednim učesnikom na tržištu.
Učesnici na tržištu koji pružaju uslugu od opšteg ekonomskog interesa koji nisu u bilo kom od odnosa navedenih u stavu 1. ovog člana, osim što je svako od njih povezan sa istim javnim telom ili istom nedobitnom organizacijom ne smatra se jednim učesnikom na tržištu u smislu ove uredbe.
III TRANSPARENTNA
DE MINIMIS
POMOĆ ZA OBAVLJANJE USLUGE OD OPŠTEG EKONOMSKOG INTERESA
Član 7
De minimis
pomoć za obavljanje usluge od opšteg ekonomskog interesa je transparentna ako je moguće unapred izračunati tačan iznos bruto novčane protivvrednosti pomoći bez potrebe za procenom rizika.
Kriterijum transparentnosti ispunjavaju sledeći instrumenti (oblici):
1) subvencija i subvencionisana kamatna stopa na kredite;
2) dokapitalizacija;
3) mere rizičnog finansiranja u obliku vlasničkog kapitala ili u obliku kapitala sličnom vlasničkom;
4) drugi instrumenti, osim kredita i garancija.
Izračunavanje bruto novčane protivvrednosti pomoći sadržane u kreditima
Član 8
Pomoć u obliku kredita je transparentna
de minimis
pomoć za usluge od opšteg ekonomskog interesa ako se nad korisnikom pomoći ne sprovodi stečajni postupak ili postupak likvidacije niti su ispunjeni uslovi za pokretanje stečajnog postupka ili postupka likvidacije na zahtev njegovih poverilaca (veliki učesnik na tržištu ima kreditni rejting najmanje B-) i bruto novčana protivvrednost pomoći izračunava se na jedan od sledeća dva načina:
1) na osnovu referentne kamatne stope koja je na snazi u trenutku dodele
de minimis
pomoći za obavljanje usluge od opšteg ekonomskog interesa, u smislu propisa kontrole državne pomoći ili
2) kao proporcionalni deo gornje granice
de minimis
pomoći za obavljanje usluge od opšteg ekonomskog interesa utvrđene u članu 4. ove uredbe ako je kredit osiguran instrumentom osiguranja koji pokriva najmanje 50% vrednosti kredita.
U slučaju izračunavanja iznosa
de minimis
pomoći za obavljanje usluge od opšteg ekonomskog interesa na način iz ovog člana, iznos
de minimis
pomoći za obavljanje usluge od opšteg ekonomskog interesa jednak je gornjoj granici
de minimis
pomoći za obavljanje usluge od opšteg ekonomskog interesa utvrđene u članu 4. ove uredbe ako je iznos kredita:
1) 3.750.000 evra, a period otplate pet godina ili
2) 1.875.000 evra, a period otplate deset godina.
Ako je iznos kredita manji od iznosa iz stava 2. ovog člana i/ili je kredit odobren za period kraći od pet, odnosno deset godina, bruto novčana protivvrednost tog kredita izračunava se kao proporcionalni deo gornje granice utvrđene u članu 4. ove uredbe.
Izračunavanje bruto novčane protivvrednosti pomoći sadržane u garancijama
Član 9
Pomoć sadržana u garancijama je transparentna
de minimis
pomoć za obavljanje usluge od opšteg ekonomskog interesa ako se nad korisnikom pomoći ne sprovodi stečajni postupak ili postupak likvidacije niti su ispunjeni uslovi za pokretanje stečajnog postupka ili postupka likvidacije na zahtev njegovih poverilaca (veliki učesnik na tržištu ima kreditni rejting najmanje B-) i bruto novčana protivvrednost pomoći izračunava se na jedan od sledeća dva načina:
1) na osnovu "premije sigurne luke" i druge prihvatljive metodologije u smislu propisa kojima se uređuju uslovi i kriterijumi usklađenosti državne pomoći koja se dodeljuje u obliku državnih garancije ili
2) u slučaju izračunavanja iznosa pomoći na način iz stava ovog člana, iznos de minimis pomoći jednak je gornjoj granici
de minimis
pomoći utvrđene u članu 4. ove uredbe ako garancija ne premašuje 80% predmetnog kredita i iznosi:
a) 5.625.000 evra, a period trajanja garancije je pet godina ili
b) 2.813.036 evra, a period trajanja garancije je deset godina.
Ako je iznos garancije manji od iznosa iz stava 1. ovog člana i/ili je period trajanja garancije kraći od pet, odnosno deset godina, bruto novčana protivvrednost pomoći izračunava se kao proporcionalni deo gornje granice utvrđene u članu 4. ove uredbe.
IV KUMULACIJA
Član 10
De minimis
pomoć za obavljanje usluge od opšteg ekonomskog interesa kumulira se sa svim drugim
de minimis
pomoćima, dodeljenim u tekućoj i u prethodne dve fiskalne godine, do gornje granice utvrđene u članu 4. ove uredbe.
Kumulacija iz stava 1. ovog člana vrši se sabiranjem svih iznosa
de minimis
pomoći koja je po bilo kom osnovu dodeljena u tekućoj i u prethodne dve fiskalne godine.
De minimis
pomoć kumulira se sa drugim vrstama državne pomoći koja se dodeljuje za iste opravdane troškove samo do visine (intenziteta) državne pomoći koja predstavlja gornju granicu do koje se može dodeliti ukupan iznos državne pomoći u skladu sa propisima o kontroli državne pomoći.
De minimis
pomoć ne dodeljuje se za obavljanje usluge od opšteg ekonomskog interesa za čije obavljanje se već dodeljuje naknada bez obzira da li takva naknada predstavlja državnu pomoć ili ne.
Obaveze davaoca i korisnika
Član 11
Davalac
de minimis
pomoći za obavljanje usluge od opšteg ekonomskog interesa:
1) pre dodele nove pomoći, pribavlja od korisnika pomoći pisanu izjavu da li mu je već dodeljena
de minimis
pomoć za obavljanje usluge od opšteg ekonomskog interesa u tekućoj i u prethodne dve fiskalne godine u skladu sa ovom uredbom ili drugim propisom koji uređuje dodelu
de minimis
pomoći ili bilo koja druga državna pomoć, uz navođenje iznosa, davaoca državne ili
de minimis
pomoći i namene, odnosno vrste državne pomoći;
2) pre dodele nove pomoći vrši kumulaciju i utvrđuje ispunjenost pravila i uslova za dodelu pomoći iz ove uredbe;
3) u pisanoj formi, obaveštava korisnika o tome da mu dodeljuje
de minimis
pomoć za obavljanje usluge od opšteg ekonomskog interesa, kao i o iznosu pomoći izraženom u obliku bruto novčane protivvrednosti pomoći koju mu dodeljuje;
4) u roku od 20 dana od dana dodele, Komisiji za kontrolu državne pomoći dostavlja podatke o dodeljenoj pomoći za potrebe vođenja registra državne pomoći i
de minimis
pomoći;
5) vodi evidenciju o dodeljenoj pomoći po pojedinačnim korisnicima pomoći;
6) čuva podatke i dokumenta o dodeljenoj pomoći deset godina od dana njene dodele;
7) na pisani zahtev Komisije za kontrolu državne pomoći dostavlja sve podatke i dokumenta;
8) dostavlja Komisiji za kontrolu državne pomoći podatke o dodeljenoj pomoći za potrebe izrade godišnjeg izveštaja o dodeljenoj državnoj pomoći.
Davalac pomoći dužan je da vrši kontrolu trošenja javnih sredstava i korišćenja tih sredstava za dodelu
de minimis
pomoći za obavljanje usluge od opšteg ekonomskog interesa i u obavezi je da vrši nadzor da li korisnik pomoći troši sredstva u predviđenom iznosu i za namenu za koju su mu ta sredstva dodeljena, kao i to da li je korisnik pomoći ispunio svoju obavezu zbog koje su mu sredstva i dodeljena i koja je bila predviđena kao uslov za dodelu te pomoći.
Korisnik
de minimis
pomoći za obavljanje usluge od opšteg ekonomskog interesa dužan je da postupi po zahtevu davaoca iz stava 1. tačka 1) ovog člana.
Ako se pomoć dodeljuje na osnovu šeme pomoći, rok iz stava 1. tač. 4) i 6) ovog člana počinje da teče od dana dodele poslednje individualne državne pomoći na osnovu te šeme.
V ZAVRŠNE ODREDBE
Član 12
Danom stupanja na snagu ove uredbe prestaje da važi Uredba o pravilima i uslovima za dodelu pomoći male vrednosti (
de minimis
pomoći) za obavljanje usluga od opšteg ekonomskog interesa ("Službeni glasnik RS", br. 99/21 i 39/23).
Član 13
Ova uredba stupa na snagu osmog dana od dana objavljivanja u "Službenom glasniku Republike Srbije".