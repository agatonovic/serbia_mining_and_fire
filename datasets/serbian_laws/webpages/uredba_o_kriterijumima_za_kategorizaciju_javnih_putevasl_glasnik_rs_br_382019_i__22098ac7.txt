Title: UREDBAO KRITERIJUMIMA ZA KATEGORIZACIJU JAVNIH PUTEVA
URL: https://www.paragraf.rs/propisi/uredba-o-kriterijumima-za-kategorizaciju-javnih-puteva.html
Extracted: 2025-07-06T23:16:20.381056
================================================================================

Sve informacije o propisu nađite
OVDE
.
Tweet
Prijavite se na
mailing listu
!
UREDBA
O KRITERIJUMIMA ZA KATEGORIZACIJU JAVNIH PUTEVA
("Sl. glasnik RS", br. 38/2019 i 97/2023)
I UVODNE ODREDBE
Član 1
Ovom uredbom utvrđuju se kriterijumi za kategorizaciju javnih puteva Republike
Srbije.
Član 2
Pojedini izrazi upotrebljeni u ovoj uredbi imaju sledeće značenje:
1)
makroregionalna saobraćajna
težišta
su naselja sa više
od 100.000 stanovnika u kontinualno izgrađenom području sa vremenskim radijusom svakodnevne
gravitacije stanovništva iz šireg područja 45-60 minuta, a koja su administrativni, kulturni,
obrazovni, privredni, snabdevački, zdravstveni i sl. centri više regiona i/ili Republike
Srbije sa brojnim funkcijama međunarodnog značaja;
2)
regionalna saobraćajna
težišta
su naselja sa 50.000 do
100.000 stanovnika u gravitacionom području sa vremenskim radijusom svakodnevne gravitacije
stanovništva 30-45 minuta, a koja su administrativni, kulturni, obrazovni, privredni, snabdevački,
zdravstveni i sl. centri regiona i/ili više opština;
3)
područna saobraćajna težišta
su naselja sa 10.000 do 50.000 stanovnika
koja svojim sadržajima pokrivaju uvećani nivo svakodnevnih potreba stanovništva, kao i ograničeni
broj i obim povremenih potreba sa vremenskim radijusom svakodnevne gravitacije stanovništva
15-30 minuta, a koja su manji centri proizvodnje, zanatstva i delatnosti usluga sa ograničenim
nivoom administrativnih, kulturnih, obrazovnih, zdravstvenih funkcija;
4)
lokalna (opštinska) saobraćajna težišta
su naselja sa 500 do
10.000 stanovnika, koja svojim sadržajima pokrivaju svakodnevne i ograničene povremene potrebe
stanovništva sa vremenskim radijusom svakodnevne gravitacije manjim od 15 minuta;
5)
stepen
opsluživanja teritorije i stanovništva uz državni put
I reda
je neposredna gravitaciona zona putnog poteza državnog puta I reda koja obuhvata
veći broj saobraćajnih težišta višeg reda (makroregionalna i regionalna);
6)
stepen opsluživanja teritorije i stanovništva uz državni put II reda
je
neposredna gravitaciona zona putnog poteza državnog puta II reda koja obuhvata veći broj
saobraćajnih težišta nižeg reda (regionalna, područna, opštinska);
7)
stepen direktnosti međusobnog povezivanja saobraćajnih težišta
je
faktor odstupanja (obilazni faktor) dužine putnog poteza u odnosu na idealnu dužinu između
dva saobraćajna težišta (prednost ima potez sa manjim faktorom);
8)
urbanistički sadržaj
predstavlja lokacije različitih namena (privredni
centri, saobraćajni terminali, turistički centri, područja za odmor i rekreaciju, parkirališta
i sl.).
II KRITERIJUMI ZA KATEGORIZACIJU DRŽAVNIH PUTEVA IA REDA
Član 3
Putevi se kategorišu kao državni putevi IA reda ako:
1) su deo mreže međunarodnih evropskih puteva (E - putevi) na teritoriji
Republike Srbije, shodno Evropskom sporazumu o glavnim međunarodnim saobraćajnim arterijama
(AGR);
2) su saobraćajno povezani sa putevima na teritorijama susednih država;
3) povezuju makroregionalna saobraćajna težišta;
4) obezbeđuju stepen opsluživanja teritorije i stanovništva uz državni
put I reda;
5) ispunjavaju tehničke karakteristike za autoput.
IIA KRITERIJUMI ZA KATEGORIZACIJU DRŽAVNIH PUTEVA IM REDA (MOTOPUT)
Član 3a
Putevi se kategorišu kao državni putevi IM reda (motoput) ako:
1) saobraćajno povezuju privredno značajna naselja na teritoriji države;
2) su namenjeni isključivo za motorni saobraćaj;
3) sadrže fizički razdvojene kolovoze po smerovima, sa najmanje dve saobraćajne trake za svaki smer.
III KRITERIJUMI ZA KATEGORIZACIJU DRŽAVNIH PUTEVA IB REDA
Član 4
Putevi se kategorišu kao državni putevi IB reda ako kumulativno ispunjavaju
jedan od primarnih i jedan od sekundarnih kriterijuma.
Primarni kriterijumi:
1) da povezuju makroregionalna, odnosno makroregionalna i regionalna saobraćajna
težišta;
2) da su deo mreže međunarodnih evropskih puteva (E - putevi) na teritoriji
Republike Srbije, shodno Evropskom sporazumu o glavnim međunarodnim saobraćajnim arterijama
(AGR);
3) da su saobraćajno povezani sa putevima na teritorijama susednih država
koji odgovaraju kategoriji državnog puta I reda.
Sekundarni kriterijumi:
1) da obezbeđuju stepen opsluživanja teritorije i stanovništva uz državni
put I reda;
2) da obezbeđuju prosečan godišnji dnevni saobraćaj (PGDS) za 2017. godinu
veći od 5.000 vozila na dan, na osnovu podataka o brojanju saobraćaja JP "Putevi Srbije";
3) da obezbeđuju stepen direktnosti međusobnog povezivanja makroregionalnih
i regionalnih saobraćajnih težišta.
IV KRITERIJUMI ZA KATEGORIZACIJU DRŽAVNIH PUTEVA IIA REDA
Član 5
Putevi se kategorišu kao državni putevi IIA reda ako kumulativno ispunjavaju
jedan od primarnih i jedan od sekundarnih kriterijuma.
Primarni kriterijumi:
1) da međusobno povezuju regionalna saobraćajna težišta, regionalna saobraćajna
težišta i područna saobraćajna težišta, odnosno da međusobno povezuju područna
saobraćajna težišta;
2) da povezuju regionalna saobraćajna težišta područna saobraćajna težišta
sa mrežom državnih puteva I reda;
3) da su saobraćajno povezani sa putevima na teritorijama susednih država
koji odgovaraju kategoriji državnog puta II reda.
Sekundarni kriterijumi:
1) da je prosečan godišnji dnevni saobraćaj (PGDS) za 2017. godinu veći
od 2.000 vozila na dan, na osnovu podataka o brojanju saobraćaja JP "Putevi Srbije";
2) da obezbeđuje stepen opsluživanja teritorije i stanovništva uz državni
put II reda;
3) da obezbeđuje stepen direktnosti međusobnog povezivanja regionalnih
saobraćajnih težišta, odnosno područnih saobraćajnih težišta međusobno ili sa mrežom državnih
puteva I reda.
V KRITERIJUMI ZA KATEGORIZACIJU DRŽAVNIH PUTEVA IIB REDA
Član 6
Putevi se kategorišu kao državni putevi IIB reda ako kumulativno ispunjavaju
jedan od primarnih i jedan od sekundarnih kriterijuma.
Primarni kriterijumi:
1) da međusobno povezuju područna saobraćajna težišta, odnosno područna
saobraćajna težišta i lokalna saobraćajna težišta;
2) da povezuju područna saobraćajna težišta, odnosno lokalna saobraćajna
težišta sa mrežom državnih puteva I reda ili IIA reda.
Sekundarni kriterijumi:
1) da je prosečan godišnji dnevni saobraćaj (PGDS) za 2017. godinu veći
od 1.000 vozila na dan, na osnovu podataka o brojanju saobraćaja JP "Putevi Srbije";
2) da obezbeđuje stepen opsluživanja teritorije i stanovništva uz državni
put II reda.
VI KRITERIJUMI ZA KATEGORIZACIJU OPŠTINSKIH PUTEVA
Član 7
Putevi se kategorišu kao opštinski putevi ako ispunjavaju jedan od sledećih
kriterijuma:
1) da povezuju teritoriju opštine, odnosno grada sa državnim putevima;
2) da povezuju lokalna saobraćajna težišta;
3) da povezuju urbanističke sadržaje sa državnim putevima.
VII KRITERIJUMI ZA KATEGORIZACIJU ULICA
Član 8
Ulice u gradu se kategorišu kao primarne I reda ako ispunjavaju jedan od
sledećih kriterijuma:
1) da su istovremeno trase državnih puteva koje prolaze kroz grad;
2) da su istovremeno trase državnih puteva koji počinju, odnosno završavaju
se u gradu;
3) da povezuju državne puteve u gradu.
Član 9
Ulice u gradu se kategorišu kao primarne II reda ako ispunjavaju jedan
od sledećih kriterijuma:
1) da povezuju primarne ulice I reda;
2) da povezuju delove grada sa primarnim ulicama I reda;
3) da povezuju međusobno delove grada.
Član 10
Ulice u gradu se kategorišu kao sekundarne ako ispunjavaju jedan od sledećih
kriterijuma:
1) da povezuju primarne ulice II reda;
2) da povezuju urbanističke sadržaje sa primarnim ulicama.
Član 11
Ulice u gradu se kategorišu kao tercijarne ako ispunjavaju jedan od sledećih
kriterijuma:
1) da povezuju sekundarne ulice;
2) da povezuju međusobno urbanističke sadržaje;
3) da povezuju urbanističke sadržaje sa sekundarnim ulicama.
Član 12
Ulice u opštinama se kategorišu kao primarne ako ispunjavaju jedan od sledećih
kriterijuma:
1) da su istovremeno trase državnih puteva;
2) da su istovremeno trase državnih puteva koji počinju, odnosno završavaju
se na teritoriji opštine;
3) da povezuju državne puteve.
Član 13
Ulice u opštinama se kategorišu kao sekundarne ako ispunjavaju jedan od
sledećih kriterijuma:
1) da povezuju primarne ulice;
2) da povezuju urbanističke sadržaje sa primarnim ulicama.
Član 14
Ulice u opštinama se kategorišu kao tercijarne ako ispunjavaju jedan od
sledećih kriterijuma:
1) da povezuju sekundarne ulice;
2) da povezuju međusobno urbanističke sadržaje;
3) da povezuju urbanističke sadržaje sa sekundarnim ulicama.
VIII ZAVRŠNE ODREDBE
Član 15
Danom stupanja na snagu ove uredbe prestaje da važi Uredba o kriterijumima
za kategorizaciju državnih puteva ("Službeni glasnik RS", broj 37/09).
Član 16
Ova uredba stupa na snagu osmog dana od dana objavljivanja u "Službenom
glasniku Republike Srbije".