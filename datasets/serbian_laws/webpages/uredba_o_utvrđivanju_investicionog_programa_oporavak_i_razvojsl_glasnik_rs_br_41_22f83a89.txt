Title: UREDBAO UTVRĐIVANJU INVESTICIONOG PROGRAMA "OPORAVAK I RAZVOJ"
URL: https://www.paragraf.rs/propisi/uredba-o-utvrdjivanju-investicionog-programa-oporavak-i-razvoj.html
Extracted: 2025-07-06T23:17:44.737159
================================================================================

Sve informacije o propisu nađite
OVDE
.
Tweet
Prijavite se na
mailing listu
!
UREDBA
O UTVRĐIVANJU INVESTICIONOG PROGRAMA "OPORAVAK I RAZVOJ"
("Sl. glasnik RS", br. 41/2022 i 73/2022)
Član 1
Ovom uredbom utvrđuje se Investicioni program "Oporavak i razvoj", koji je odštampan uz ovu uredbu i čini njen sastavni deo.
Član 2
Lista delatnosti u okviru Investicionog programa "Oporavak i razvoj" odštampana je uz ovu uredbu i čini njen sastavni deo.
Član 3
Ova uredba stupa na snagu narednog dana od dana objavljivanja u "Službenom glasniku Republike Srbije".
Samostalni član Uredbe o izmenama i dopuni
Uredbe o utvrđivanju Investicionog programa "Oporavak i razvojˮ
("Sl. glasnik RS", br. 73/2022)
Član 2
Ova uredba stupa na snagu danom objavljivanja u "Službenom glasniku Republike Srbijeˮ.
INVESTICIONI PROGRAM "OPORAVAK I RAZVOJ"
I PREDMET I FINANSIJSKI OKVIR
Investicionim programom "Oporavak i razvoj" (u daljem tekstu: Program) uspostavlja se nova kreditna linija za dodelu povoljnih kreditnih sredstava privrednim subjektima za realizaciju novih investicionih ulaganja, koja će ubrzati oporavak i rast privredne aktivnosti u Republici Srbiji u otežanim ekonomskim uslovima tokom i neposredno nakon pandemije izazvane virusom SARS-CoV-2.
Sredstva za sprovođenje Programa obezbeđena su iz kreditne linije Evropske investicione banke (u daljem tekstu: EIB) u iznosu do 90.000.000,00 evra, u skladu sa Finansijskim ugovorom COVID-19 podrška Vladi Srbije za mala i srednja preduzeća i preduzeća srednje tržišne kapitalizacije između Evropske investicione banke i Republike Srbije, koji je potvrđen Zakonom o potvrđivanju Finansijskog ugovora COVID-19 podrška Vladi Srbije za mala i srednja preduzeća i preduzeća srednje tržišne kapitalizacije između Evropske investicione banke i Republike Srbije ("Službeni glasnik RS - Međunarodni ugovori", broj 15/21) i Dopunskim pismom uz Finansijski ugovor broj 92.618 (u daljem tekstu: Finansijski ugovor), kao i iz sredstava Fonda za razvoj Republike Srbije (u daljem tekstu: Fond) u iznosu od 100.000.000,00 dinara.
Sredstva za realizaciju Programa predstavljaju regionalnu državnu pomoć u skladu sa Uredbom o uslovima i kriterijumima usklađenosti regionalne državne pomoći ("Službeni glasnik RS", broj 23/21), izuzev u oblasti transporta i skladištenja, gde sredstva predstavljaju de minimis državnu pomoć u skladu sa Uredbom o pravilima i uslovima za dodelu pomoći male vrednosti (de minimis pomoći) ("Službeni glasnik RS", broj 23/21). Utvrđivanje opravdanih troškova, intenziteta državne pomoći i uslova za dodelu sredstava, izvršiće se u skladu sa propisima kojima je uređena državna pomoć.
Programom se utvrđuju ciljevi, korisnici i namena sredstava, uslovi za dodelu kreditnih sredstava, finansijski okvir, način realizacije i praćenje realizacije Programa.
Krediti koji se finansiraju iz sredstava EIB moraju da budu u skladu sa Finansijskim ugovorom.
Program sprovodi Ministarstvo privrede (u daljem tekstu: Ministarstvo) u saradnji sa Fondom.
II CILJEVI
Osnovni ciljevi Programa su da se kroz podršku za nova investiciona ulaganja podrži oporavak i razvoj privrednih subjekata u uslovima tokom i nakon pandemije izazvane virusom SARS-CoV-2, očuva zaposlenost, podstakne privredni razvoj na principima održivog razvoja i unapredi konkurentnost kroz ulaganja u digitalizaciju i primenu novih tehnologija.
III KORISNICI I NAMENA SREDSTAVA
Pravo da konkurišu za korišćenje sredstava po Programu imaju privredni subjekti koji imaju manje od 250 zaposlenih (sa punim radnim vremenom), kao i privredni subjekti srednje tržišne kapitalizacije ("MidCap"), definisani kao preduzeća sa minimalno 250 zaposlenih, a manje od 3.000 zaposlenih (sa punim radnim vremenom), a koji su u privatnom ili zadružnom vlasništvu i koji su registrovani u Agenciji za privredne registre i drugim odgovarajućim registrima.
Podaci o broju zaposlenih utvrđuju se na osnovu evidencije Centralnog registra obaveznog socijalnog osiguranja i drugih podataka.
Prilikom primene uslova u vezi sa veličinom privrednih subjekata definisanih Programom, utvrđivanje veličine privrednog subjekta vrši se prema izvršenom razvrstavanju u skladu sa Zakonom o računovodstvu ("Službeni glasnik RS", br. 73/19 i 44/21 - dr. zakon), koje je sadržano u poslednjem predatom godišnjem finansijskom izveštaju. Preduzetnici koji nemaju obavezu podnošenja finansijskih izveštaja za potrebe Programa smatraju se mikro privrednim subjektima. Uslov za zadruge je da je zadruga uskladila svoja akta, organe i poslovanje sa Zakonom o zadrugama ("Službeni glasnik RS", broj 112/15) i da se podvrgla zadružnoj reviziji u poslednje dve godine.
Pravo da konkurišu za korišćenje sredstava po Programu imaju privredni subjekti koji obavljaju i imaju registrovanu kao pretežnu delatnost jednu od delatnosti sa Liste delatnosti u okviru Investicionog programa "Oporavak i razvoj".
Bez obzira na prihvatljivost finansiranja u vezi sa pretežnom delatnošću, sredstva Programa ne mogu koristiti privredni subjekti koji, pored pretežne delatnosti koja je prihvatljiva, obavljaju i delatnost koja se odnosi na proizvodnju i promet bilo kog proizvoda ili aktivnosti koje se prema propisima Republike Srbije ili potvrđenim međunarodnim konvencijama i sporazumima smatraju zabranjenim.
Privredni subjekti imaju pravo da konkurišu za korišćenje sredstava po Programu za sledeće namene:
- kupovinu, izgradnju, dogradnju, rekonstrukciju, adaptaciju, sanaciju, investiciono održavanje prostora za obavljanje delatnosti, ili skladišnog prostora i smeštajnih kapaciteta u turizmu, osim kupovine zemljišta;
- kupovinu nove ili polovne (do šest godina starosti) opreme za obavljanje delatnosti, uključujući alate i dostavna vozila kao i druga transportna sredstva, osim lakog teretnog vozila vrste N1;
- kupovinu računarske opreme;
- nematerijalna ulaganja (nabavka softvera).
Imovina koja se stiče ulaganjem mora biti nova, osim kada imovinu stiču mikro, mala i srednja pravna lica.
Opravdani troškovi u vezi sa navedenom namenom obuhvataju nabavnu cenu dobara, uključujući troškove poreza na dodatu vrednost, carina, transporta, montaže i obuke za rukovanje, ukoliko su ovi troškovi iskazani na profakturi i uključeni u nabavnu cenu.
Sredstva opredeljena Programom ne mogu se koristiti za:
- kupovinu ili izgradnju objekata i opreme radi prodaje ili rentiranja;
- kupovinu poslovnog prostora namenjenog za obavljanje administrativnih poslova (kancelarijski prostor);
- kupovinu drugih preduzeća, osim u slučaju da se radi o čistoj kupovini objekata ili opreme.
Troškovi poreza na dodatu vrednost i carina, koji spadaju u opravdane troškove, takođe ne mogu biti finansirani sredstvima Programa, već iz sopstvenog učešća.
Sredstva po Programu ne mogu se koristiti za refundiranje troškova u okviru aktivnosti koje su bile započete ili završene pre podnošenja zahteva za kreditnim sredstvima od strane privrednog subjekta u skladu sa Programom.
IV USLOVI ODOBRAVANJA I KORIŠĆENJA SREDSTAVA
Krediti po Programu odobravaju se u skladu sa uslovima definisanim Programom. Za sve uslove koji nisu definisani Programom, primenjuju se odredbe programa Fonda.
Za preduzeća srednje tržišne kapitalizacije moguće je odobriti do 30% ukupno planiranih sredstava po Programu.
Krediti po Programu odobravaće se pod sledećim uslovima:
1) maksimalan iznos kredita: 290.000.000,00 dinara;
2) minimalni iznos kredita: 1.000.000,00 dinara;
3) visina odobrenog kredita ne može biti veća od 75% opravdanih troškova iz predračunske vrednosti investicionog ulaganja;
4) rok otplate kredita:
- 12 godina u okviru koga je grejs period do dve godine;
- šest godina u okviru koga je grejs period do jedne godine;
U slučaju prevremene otplate kredita ne obračunava se naknada.
5) ukoliko je rok otplate 12 godina, kamatna stopa je, uz primenu valutne klauzule:
1,5% godišnje za sva sredstva obezbeđenja;
6) ukoliko je rok otplate šest godina, kamatna stopa je, uz primenu valutne klauzule: 0,9% godišnje za sva sredstva obezbeđenja;
7) način otplate kredita: mesečni anuiteti;
8) u grejs periodu se interkalarna kamata obračunava i plaća mesečno.
U slučaju da tokom realizacije Programa, usled promene na tržištu, EIB odredi višu kamatnu stopu po kojoj se zadužuje Republika Srbija tako da ona bude viša od kamatnih stopa određenih Programom prema privrednim subjektima, Fond će kamatne stope određene Programom korigovati za tu razliku.
Instrumenti obezbeđenja urednog vraćanja kredita za kredite kojima je rok otplate 12 godina su:
1) garancija ili avalirane menice poslovne banke; i/ili
2) hipoteka prvog reda na nepokretnostima; u odnosu na tržišnu vrednost hipotekovane nepokretnosti, zavisno od vrste te nepokretnosti, visina odobrenog kredita uvećana za pripadajuću kamatu i troškove može iznositi:
- do 70% tržišne vrednosti stambenog prostora (stanovi i porodične kuće);
- do 60% tržišne vrednosti poslovnih zgrada i poslovnog prostora (kancelarije, upravne zgrade, ugostiteljski i trgovački objekti, hladnjače, benzinske pumpe i sl.);
- do 50% tržišne vrednosti proizvodnih i industrijskih objekata, (hala, magacina, mlinova, silosa, garaža, pomoćnih objekata i sl.);
- do 50% tržišne vrednosti gradskog građevinskog zemljišta;
- do 30% tržišne vrednosti građevinskog zemljišta;
- do 30% tržišne vrednosti poljoprivrednog zemljišta.
Instrumenti obezbeđenja urednog vraćanja kredita za kredite kojima je rok otplate šest godina su:
1) garancija ili avalirane menice poslovne banke; i/ili
2) hipoteka prvog reda na nepokretnostima; u odnosu na tržišnu vrednost hipotekovane nepokretnosti, zavisno od vrste te nepokretnosti, visina odobrenog kredita uvećana za pripadajuće kamate i troškove može iznositi:
- do 70% tržišne vrednosti stambenog prostora (stanovi i porodične kuće);
- do 60% tržišne vrednosti poslovnih zgrada i poslovnog prostora (kancelarije, upravne zgrade, ugostiteljski i trgovački objekti, hladnjače, benzinske pumpe i sl.);
- do 50% tržišne vrednosti proizvodnih i industrijskih objekata, (hala, magacina, mlinova, silosa, garaža, pomoćnih objekata i sl.);
- do 50% tržišne vrednosti gradskog građevinskog zemljišta;
- do 30% tržišne vrednosti građevinskog zemljišta;
- do 30% tržišne vrednosti poljoprivrednog zemljišta i/ili
3) zaloga na postojećoj proizvodnoj opremi i drugim pokretnim stvarima u odnosu na čiju tržišnu vrednost visina odobrenog kredita uvećana za pripadajuće kamate i troškove može iznositi:
- do 50% tržišne vrednosti nove opreme i drugih pokretnih stvari;
- do 30% tržišne vrednosti opreme i drugih pokretnih stvari starijih od dve godine;
4) menica i menično ovlašćenje solidarnog jemca, privrednog subjekta (ovaj instrument obezbeđenja ne može biti samostalan već ide uz neki već navedeni instrument obezbeđenja).
Privredni subjekt je obavezan da uz bilo koji od navedenih instrumenata obezbeđenja dostavi i sopstvene menice sa meničnim ovlašćenjem, kao i da, kao dodatno obezbeđenje kredita uspostavi zalogu/hipoteku na predmetu investicije.
Iznos koji se obezbeđuje predstavlja iznos glavnice kredita uvećan za pripadajuće kamate i troškove.
Kredit može biti odobren i privrednom subjektu koji je u zvaničnim finansijskim izveštajima za jednu od poslednje dve godine iskazao neto gubitak, ali je ostvaren poslovni dobitak.
Kreditna sredstva mogu biti odobrena pod sledećim uslovima:
- da se sredstva za realizaciju Programa isključivo koriste u privrednom subjektu kome se dodeljuju;
- da se obračunava amortizacija u skladu sa važećim propisima;
- da se sredstva nalaze i ostaju u imovini privrednog subjekta najmanje pet godina, odnosno tri godine u slučaju preduzetnika, mikro, malih i srednjih preduzeća (u daljem tekstu: MMSPP), od datuma kupovine;
- da su sredstva kupljena od trećeg lica po tržišnim uslovima.
Početne investicije moraju ostati u istom području najmanje pet godina, odnosno u slučaju MMSPP tri godine nakon završetka projekta.
Kreditna sredstva mogu biti odobrena samo ukoliko su ispunjeni sledeći uslovi:
- privredni subjekt ispunjava sve uslove iz važećih propisa koji se odnose na obavljanje predmetne delatnosti, uključujući propise u oblasti zaštite životne sredine, radnog zakonodavstva i bezbednosti na radu;
- da su za potrebe realizacije investicionog projekta obezbeđene sve potrebne dozvole i licence i ispunjeni potrebni uslovi u skladu za važećim propisima;
- da privredni subjekt nije u teškoćama u skladu sa članom 6. Uredbe o uslovima i kriterijumima usklađenosti državne pomoći za sanaciju i restrukturiranje učesnika na tržištu u teškoćama ("Službeni glasnik RS", broj 62/21);
- u skladu sa članom 7. Uredbe o uslovima i kriterijumima usklađenosti regionalne državne pomoći da se privredni subjekt ne nalazi u postupku povraćaja državne ili de minimis pomoći, kao i da nije u teškoćama u smislu člana 2. stav 1. tačka 5) Uredbe o pravilima za dodelu državne pomoći ("Službeni glasnik RS", br. 13/10, 100/11, 91/12, 37/13, 97/13, 119/14, 23/21 - dr. uredba, 23/21 - dr. uredba, 62/21 - dr. uredba, 62/21 - dr. uredba, 62/21 - dr. uredba, 99/21 - dr. uredba i 99/21 - dr. uredba), na dan 31. decembar 2019. godine;
- da privredni subjekt ima regulisane dospele obaveze javnih prihoda.
Podnosilac zahteva dostavlja izjavu u kojoj navodi da li je i u kom iznosu već dobio državnu pomoć/de minimis pomoć ili je u postupku dobijanja državne pomoći/de minimis za iste opravdane troškove. Fond za razvoj će voditi računa da u slučaju da je privredni subjekt dobio ili je u postupku dobijanja državne pomoći/(de minimis pomoći) za iste opravdane troškove, maksimalan intenzitet državne pomoći ne može biti veći od iznosa utvrđenih članom 15. Uredbe o uslovima i kriterijumima usklađenosti regionalne državne pomoći.
Po Programu se može podneti samo jedan zahtev. Zahtev za korišćenje sredstava mora da sadrži naziv i veličinu privrednog subjekta, opis projekta, datum početka i kraja projekta, lokaciju projekta i pregled troškova projekta. Ponovljeni zahtev može biti podnet u periodu trajanja prijema zahteva, tek nakon prijema obaveštenja da je Upravni odbor Fonda odbio prvobitan zahtev klijenta ili ukoliko klijent odustane od korišćenja odobrenog zahteva pre puštanja sredstava u korišćenje, uz odgovarajuće obrazloženje.
Ukoliko nakon predloga odluke odobrenja Upravnog odbora Fonda, EIB ne da saglasnost za određeni kredit, on ne može biti finansiran iz Programa, a Fond može korisniku ponuditi investicioni kredit pod standardnim uslovima definisanim u programu Fonda. Ukoliko nakon predloga odluke odobrenja Upravnog odbora Fonda, EIB, usled promene na tržištu, odredi višu kamatnu stopu po kojoj se zadužuje Republika Srbija tako da ona bude viša od kamatnih stopa određenim Programom prema privrednim subjektima, klijent može da prihvati odobreni kredit uz novu kamatnu stopu, odustane od korišćenja odobrenog kredita ili prihvati ponudu Fonda za investicioni kredit pod standardnim uslovima definisanim u programu Fonda.
U slučaju da klijent izvrši prevremenu otplatu kredita koji je finansiran iz sredstava EIB, Fond će predmetna sredstva vratiti u budžet Republike Srbije.
V NAČIN REALIZACIJE PROGRAMA
Po usvajanju Programa, Ministarstvo će potpisati sa Fondom ugovor o komisionu koji se odnosi na realizaciju Programa, kojim će na Fond biti preneta obaveza prikupljanja i obrade zahteva privrednih subjekata za kredit, obaveza provere ispunjenosti svih uslova Programa, obaveza zaključivanja ugovora o kreditu sa privrednim subjektima, kontrola namenskog korišćenja kreditnih sredstava, obaveza vođenja knjigovodstvene evidencije o plasiranim sredstvima i otplati kredita, obaveza blagovremenog preuzimanja svih potrebnih radnji u cilju naplate kredita u slučaju docnje, nenamenskog korišćenja kredita i drugih slučajeva definisanih programom Fonda i obaveza redovnog informisanja Ministarstva i Evropske investicione banke o realizaciji Programa.
Fond će za potrebe realizacije Programa otvoriti poseban namenski račun u trezoru.
Ministarstvo će, po zaključenju ugovora sa Fondom, sukcesivno prenositi sredstva za realizaciju Programa Fondu na namenski račun iz stava 2. ove glave.
Tehničku podršku u sprovođenju Programa u delu obrade zahteva pružaće Agencija za osiguranje i finansiranje izvoza Republike Srbije a.d. Užice (u daljem tekstu: AOFI), a na osnovu ugovora o saradnji koji će Fond zaključiti sa AOFI. Za potrebe poslova tehničke podrške u vezi realizacije terenskih kontrola korisnika, Fond ima mogućnost angažovanja akreditovanih regionalnih razvojnih agencija, sa kojima bi zaključio ugovor o saradnji.
Javni poziv, informacija o načinu sprovođenja Programa, kao i konkursna dokumentacija, biće objavljeni na internet stranici Fonda: www.fondzarazvoj.gov.rs i Ministarstva: www.privreda.gov.rs.
Prijem zahteva se vrši dok se sredstva iz Programa ne utroše, a najkasnije do 30. juna 2023. godine.
VI PRAĆENJE REALIZACIJE PROGRAMA
Nadzor i kontrolu namenskog korišćenja sredstava vrši Fond.
Korisnik sredstava dužan je da Fondu u svakom trenutku, od podnošenja zahteva do isteka ugovora, omogući kontrolu i uvid u dokumentaciju potrebnu radi potpunijeg sagledavanja zahteva i kontrole namenskog korišćenja kreditnih sredstava.
Fond će izveštaj o realizaciji Programa dostaviti Ministarstvu do 31. marta 2024. godine. Ministarstvo će izveštaj radi informisanja dostaviti Vladi.
Fond će Ministarstvu dostavljati kvartalne izveštaje o realizaciji i kontroli sprovođenja Programa do isplate poslednjeg kredita, koji će obuhvatati iznos vraćenih sredstava, pregled kredita u docnji i preduzete mere za naplatu potraživanja.
Ministarstvo će navedene kvartalne izveštaje prosleđivati Ministarstvu finansija - Upravi za javni dug.
Fond je dužan da dvanaest godina od dodele pomoći vodi evidenciju o odobrenim kreditima i da Komisiji za kontrolu državne pomoći, na njen zahtev, dostavi svaki podatak iz evidencije.
Fond će sve naplate po odobrenim kreditima, kao i sve eventualne povraćaje od strane klijenta i sredstva iz prinudne naplate vraćati u budžet Republike Srbije u roku od mesec dana. Navedeni iznos biće umanjen za eventualne troškove prinudne naplate potraživanja i troškove platnog prometa.
Lista delatnosti u okviru Investicionog programa "Oporavak i razvoj"
C
PRERAĐIVAČKA INDUSTRIJA
101100
Prerada i konzervisanje mesa i proizvoda od mesa
101200
Prerada i konzervisanje živinskog mesa
103100
Prerada i konzervisanje krompira
103200
Proizvodnja sokova od voća i povrća
103900
Ostala prerada i konzervisanje voća i povrća
105000
Proizvodnja mlečnih proizvoda
105100
Prerada mleka i proizvodnja sireva
105200
Proizvodnja sladoleda
106000
Proizvodnja mlinskih proizvoda, skroba i skrobnih proizvoda
106100
Proizvodnja mlinskih proizvoda
106200
Proizvodnja skroba i skrobnih proizvoda
107000
Proizvodnja pekarskih proizvoda i testenine
107100
Proizvodnja hleba, svežeg peciva i kolača
107200
Proizvodnja dvopeka, keksa, trajnog peciva i kolača
107300
Proizvodnja makarona, rezanaca i sličnih proizvoda od brašna
108200
Proizvodnja kakaoa, čokolade i konditorskih proizvoda
108300
Prerada čaja i kafe
108400
Proizvodnja začina i drugih dodataka hrani
108500
Proizvodnja gotovih jela
108600
Proizvodnja homogenizovanih hranljivih preparata i dijetetske hrane
108900
Proizvodnja ostalih prehrambenih proizvoda
109100
Proizvodnja gotove hrane za domaće životinje
109200
Proizvodnja gotove hrane za kućne ljubimce
110300
Proizvodnja jabukovače i ostalih voćnih vina
110400
Proizvodnja ostalih nedestilovanih fermentisanih pića
110500
Proizvodnja piva
110600
Proizvodnja slada
110700
Proizvodnja bezalkoholnih pića, mineralne vode i ostale flaširane vode
130000
Proizvodnja tekstila
131000
Priprema i predenje tekstilnih vlakana
132000
Tkanje tekstila
133000
Dorada tekstila
139000
Proizvodnja ostalog tekstila
139100
Proizvodnja pletenih i kukičanih materijala
139200
Proizvodnja gotovih tekstilnih proizvoda, osim odeće
139300
Proizvodnja tepiha i prekrivača za pod
139400
Proizvodnja užadi, kanapa, pletenica i mreža
139500
Proizvodnja netkanog tekstila i predmeta od netkanog tekstila, osim odeće
139600
Proizvodnja ostalog tehničkog i industrijskog tekstila
139900
Proizvodnja ostalih tekstilnih predmeta
140000
Proizvodnja odevnih predmeta
141000
Proizvodnja odeće, osim krznene odeće
141100
Proizvodnja kožne odeće
141200
Proizvodnja radne odeće
141300
Proizvodnja ostale odeće
141400
Proizvodnja donjeg rublja
141900
Proizvodnja ostalih odevnih predmeta i pribora
142000
Proizvodnja proizvoda od krzna
143000
Proizvodnja pletene i kukičane odeće
143100
Proizvodnja pletenih i kukičanih čarapa
143900
Proizvodnja ostale pletene i kukičane odeće
151200
Proizvodnja putnih i ručnih torbi i sl., saračkih proizvoda i kaiševa
152000
Proizvodnja obuće
160000
Prerada drveta i proizvodi od drveta i plute, osim nameštaja; proizvodnja proizvoda od pruća i slame
161000
Rezanje i obrada drveta
162000
Proizvodnja proizvoda od drveta, plute, pruća i slame
162100
Proizvodnja furnira i ploča od drveta
162200
Proizvodnja parketa
162300
Proizvodnja ostale građevinske stolarije i elemenata
162400
Proizvodnja drvene ambalaže
162900
Proizvodnja ostalih proizvoda od drveta; proizvodnja proizvoda od plute, slame i pruća
170000
Proizvodnja papira i proizvoda od papira
171000
Proizvodnja celuloze, papira i kartona
171100
Proizvodnja vlakana celuloze
171200
Proizvodnja papira i kartona
172000
Proizvodnja predmeta od papira i kartona
172100
Proizvodnja talasastog papira i kartona i ambalaže od papira i kartona
172200
Proizvodnja predmeta od papira za ličnu upotrebu i upotrebu u domaćinstvu
172300
Proizvodnja kancelarijskih predmeta od papira
172400
Proizvodnja tapeta
172900
Proizvodnja ostalih proizvoda od papira i kartona
180000
Štampanje i umnožavanje audio i video-zapisa
181000
Štampanje i štamparske usluge
181200
Ostalo štampanje
181300
Usluge pripreme za štampu i pripreme za medije
181400
Knjigovezačke i srodne usluge
222000
Proizvodnja proizvoda od plastike
222100
Proizvodnja ploča, listova, cevi i profila od plastike
222200
Proizvodnja ambalaže od plastike
222300
Proizvodnja predmeta od plastike za građevinarstvo
222900
Proizvodnja ostalih proizvoda od plastike
234100
Proizvodnja keramičkih predmeta za domaćinstvo i ukrasnih predmeta
234200
Proizvodnja sanitarnih keramičkih proizvoda
234300
Proizvodnja izolatora i izolacionog pribora od keramike
234400
Proizvodnja ostalih tehničkih proizvoda od keramike
234900
Proizvodnja ostalih keramičkih proizvoda
236000
Proizvodnja proizvoda od betona, cementa i gipsa
236100
Proizvodnja proizvoda od betona namenjenih za građevinarstvo
236200
Proizvodnja proizvoda od gipsa namenjenih za građevinarstvo
236300
Proizvodnja svežeg betona
236400
Proizvodnja maltera
236500
Proizvodnja proizvoda od cementa s vlaknima
236900
Proizvodnja ostalih proizvoda od betona, gipsa i cementa
237000
Sečenje, oblikovanje i obrada kamena
239000
Proizvodnja brusnih i ostalih nemetalnih mineralnih proizvoda
239100
Proizvodnja brusnih proizvoda
239900
Proizvodnja ostalih proizvoda od nemetalnih minerala
251000
Proizvodnja metalnih konstrukcija
251100
Proizvodnja metalnih konstrukcija i delova konstrukcija
251200
Proizvodnja metalnih vrata i prozora
252100
Proizvodnja kotlova i radijatora za centralno grejanje
252900
Proizvodnja ostalih metalnih cisterni, rezervoara i kontejnera
253000
Proizvodnja parnih kotlova, osim kotlova za centralno grejanje
255000
Kovanje, presovanje, štancovanje i valjanje metala; metalurgija praha
256000
Obrada i prevlačenje metala; mašinska obrada metala
256100
Obrada i prevlačenje metala
256200
Mašinska obrada metala
257000
Proizvodnja sečiva, alata i metalne robe opšte namene
257100
Proizvodnja sečiva
257200
Proizvodnja brava i okova
257300
Proizvodnja alata
259000
Proizvodnja ostalih metalnih proizvoda
259100
Proizvodnja čeličnih buradi i slične ambalaže
259200
Proizvodnja ambalaže od lakih metala
259300
Proizvodnja žičanih proizvoda, lanaca i opruga
259400
Proizvodnja veznih elemenata i vijčanih mašinskih proizvoda
259900
Proizvodnja ostalih metalnih proizvoda
260000
Proizvodnja računara, elektronskih i optičkih proizvoda
261000
Proizvodnja elektronskih elemenata i ploča
261100
Proizvodnja elektronskih komponenata
261200
Proizvodnja štampanih elektronskih ploča
262000
Proizvodnja računara i periferne opreme
263000
Proizvodnja komunikacione opreme
264000
Proizvodnja elektronskih uređaja za široku potrošnju
265000
Proizvodnja mernih, istraživačkih i navigacionih instrumenata i aparata; proizvodnja satova
265100
Proizvodnja mernih, istraživačkih i navigacionih instrumenata i aparata
265200
Proizvodnja satova
266000
Proizvodnja opreme za zračenje, elektromedicinske i elektroterapeutske opreme
267000
Proizvodnja optičkih instrumenata i fotografske opreme
268000
Proizvodnja magnetnih i optičkih nosilaca zapisa
270000
Proizvodnja električne opreme
271000
Proizvodnja elektromotora, generatora, transformatora i opreme za distribuciju električne energije
271100
Proizvodnja elektromotora, generatora i transformatora
271200
Proizvodnja opreme za distribuciju električne energije i opreme za upravljanje električnom energijom
272000
Proizvodnja baterija i akumulatora
273000
Proizvodnja žičane i kablovske opreme
273100
Proizvodnja kablova od optičkih vlakana
273200
Proizvodnja ostalih elektronskih i električnih provodnika i kablova
273300
Proizvodnja opreme za povezivanje žica i kablova
274000
Proizvodnja opreme za osvetljenje
275000
Proizvodnja aparata za domaćinstvo
275100
Proizvodnja električnih aparata za domaćinstvo
275200
Proizvodnja neelektričnih aparata za domaćinstvo
279000
Proizvodnja ostale električne opreme
280000
Proizvodnja nepomenutih mašina i nepomenute opreme
281000
Proizvodnja mašina opšte namene
281100
Proizvodnja motora i turbina, osim za letelice i motorna vozila
281200
Proizvodnja hidrauličnih pogonskih uređaja
281300
Proizvodnja ostalih pumpi i kompresora
281400
Proizvodnja ostalih slavina i ventila
281500
Proizvodnja ležajeva, zupčanika i zupčastih pogonskih elemenata
282000
Proizvodnja ostalih mašina opšte namene
282100
Proizvodnja industrijskih peći i gorionika
282200
Proizvodnja opreme za podizanje i prenošenje
282300
Proizvodnja kancelarijskih mašina i opreme, osim računara i računarske opreme
282400
Proizvodnja ručnih pogonskih aparata sa mehanizmima
282500
Proizvodnja rashladne i ventilacione opreme, osim za domaćinstvo
282900
Proizvodnja ostalih mašina i aparata opšte namene
283000
Proizvodnja mašina za poljoprivredu i šumarstvo
284000
Proizvodnja mašina za obradu metala i alatnih mašina
284100
Proizvodnja mašina za obradu metala
284900
Proizvodnja ostalih alatnih mašina
289000
Proizvodnja ostalih mašina za specijalne namene
289100
Proizvodnja mašina za metalurgiju
289200
Proizvodnja mašina za rudnike, kamenolome i građevinarstvo
289300
Proizvodnja mašina za industriju hrane, pića i duvana
289400
Proizvodnja mašina za industriju tekstila, odeće i kože
289500
Proizvodnja mašina za industriju papira i karton
289600
Proizvodnja mašina za izradu plastike i gume
289900
Proizvodnja mašina za ostale specijalne namene
293100
Proizvodnja električne i elektronske opreme za motorna vozila
293200
Proizvodnja ostalih delova i dodatne opreme za motorna vozila
302000
Proizvodnja lokomotiva i šinskih vozila
309200
Proizvodnja bicikala i invalidskih kolica
310000
Proizvodnja nameštaja
310100
Proizvodnja nameštaja za poslovne i prodajne prostore
310200
Proizvodnja kuhinjskog nameštaja
310300
Proizvodnja madraca
310900
Proizvodnja ostalog nameštaja
320000
Ostale prerađivačke delatnosti
321000
Proizvodnja nakita, bižuterije i sličnih predmeta
321200
Proizvodnja nakita i srodnih predmeta
321300
Proizvodnja imitacije nakita i srodnih proizvoda
322000
Proizvodnja muzičkih instrumenata
323000
Proizvodnja sportske opreme
324000
Proizvodnja igara i igračaka
325000
Proizvodnja medicinskih i stomatoloških instrumenata i materijala
329000
Ostale prerađivačke delatnosti
329100
Proizvodnja metli i četki
329900
Proizvodnja ostalih predmeta
331100
Popravka metalnih proizvoda
331200
Popravka mašina
331300
Popravka elektronske i optičke opreme
331400
Popravka električne opreme
331500
Popravka i održavanje brodova i čamaca
331700
Popravka i održavanje druge transportne opreme
331900
Popravka ostale opreme
332000
Montaža industrijskih mašina i opreme
E
SNABDEVANJE VODOM; UPRAVLJANJE OTPADNIM VODAMA, KONTROLISANJE PROCESA UKLANJANJA OTPADA I SLIČNE AKTIVNOSTI
381100
Skupljanje neopasnog otpada
383100
Demontaža olupina
383200
Ponovna upotreba razvrstanih materijala
F
GRAĐEVINARSTVO
412000
Izgradnja stambenih i nestambenih zgrada
412010
Gradska infrastruktura
412011
Gradska obnova
412012
Zgrade javne namene
412013
Izložbe, sajmovi i konferencije
412014
Stanovanje
412020
Šeme urbanog razvoja
412021
Razna infrastruktura
430000
Specijalizovani građevinski radovi
431000
Rušenje objekata
431100
Rušenje
431200
Priprema gradilišta
431300
Ispitivanje terena bušenjem i sondiranjem
432000
Instalacioni radovi u građevinarstvu
432100
Postavljanje električnih instalacija
432200
Postavljanje vodovodnih, kanalizacionih, grejnih i klimatizacionih sistema
432900
Ostali instalacioni radovi u građevinarstvu
433000
Završni građevinsko-zanatski radovi
433100
Malterisanje
433200
Ugradnja stolarije
433300
Postavljanje podnih i zidnih obloga
433400
Bojenje i zastakljivanje
433900
Ostali završni radovi
439000
Ostali specifični građevinski radovi
439100
Krovni rado
439900
Ostali nepomenuti specifični građevinski radovi
G
TRGOVINA NA VELIKO I TRGOVINA NA MALO;
POPRAVKA MOTORNIH VOZILA I MOTOCIKALA
450000
Trgovina na veliko i trgovina na malo i popravka motornih vozila i motocikala
451000
Trgovina motornim vozilima
451100
Trgovina automobilima i lakim motornim vozilima
451900
Trgovina ostalim motornim vozilima
452000
Održavanje i popravka motornih vozila
453000
Trgovina delovima i priborom za motorna vozila
453100
Trgovina na veliko delovima i opremom za motorna vozila
453200
Trgovina na malo delovima i opremom za motorna vozila
454000
Trgovina motociklima, delovima i priborom, održavanje i popravka motocikala
461100
Posredovanje u prodaji poljoprivrednih sirovina, životinja, tekstilnih sirovina i poluproizvoda
461300
Posredovanje u prodaji drvne građe i građevinskog materijala
461400
Posredovanje u prodaji mašina, industrijske opreme, brodova i aviona
461500
Posredovanje u prodaji nameštaja, predmeta za domaćinstvo i metalne robe
461600
Posredovanje u prodaji tekstila, odeće, krzna, obuće i predmeta od kože
461800
Specijalizovano posredovanje u prodaji posebnih proizvoda
461900
Posredovanje u prodaji raznovrsnih proizvoda
462200
Trgovina na veliko cvećem i sadnicama
462300
Trgovina na veliko životinjama
462400
Trgovina na veliko sirovom, nedovršenom i dovršenom kožom
463100
Trgovina na veliko voćem i povrćem
463200
Trgovina na veliko mesom i proizvodima od mesa
463300
Trgovina na veliko mlečnim proizvodima, jajima i jestivim uljima i mastima
463400
Trgovina na veliko pićima
463600
Trgovina na veliko šećerom, čokoladom i slatkišima
463700
Trgovina na veliko kafom, čajevima, kakaom i začinima
463800
Trgovina na veliko ostalom hranom, uključujući ribu, ljuskare i mekušce
464000
Trgovina na veliko predmetima za domaćinstvo
464100
Trgovina na veliko tekstilom
464200
Trgovina na veliko odećom i obućom
464300
Trgovina na veliko električnim aparatima za domaćinstvo
464400
Trgovina na veliko porcelanom, staklenom robom i sredstvima za čišćenje
464500
Trgovina na veliko parfimerijskim i kozmetičkim proizvodima
464600
Trgovina na veliko farmaceutskim proizvodima
464700
Trgovina na veliko nameštajem, tepisima i opremom za osvetljenje
464800
Trgovina na veliko satovima i nakitom
464900
Trgovina na veliko ostalim proizvodima za domaćinstvo
465000
Trgovina na veliko informaciono-komunikacionom opremom
465100
Trgovina na veliko računarima, računarskom opremom i softverima
465200
Trgovina na veliko elektronskim i telekomunikacionim delovima i opremom
466000
Trgovina na veliko ostalim mašinama, opremom i priborom
466100
Trgovina na veliko poljoprivrednim mašinama, opremom i priborom
466200
Trgovina na veliko alatnim mašinama
466300
Trgovina na veliko rudarskim i građevinskim mašinama
466400
Trgovina na veliko mašinama za tekstilnu industriju i mašinama za šivenje i pletenje
466500
Trgovina na veliko kancelarijskim nameštajem
466600
Trgovina na veliko ostalim kancelarijskim mašinama i opremom
466900
Trgovina na veliko ostalim mašinama i opremom
467000
Ostala specijalizovana trgovina na veliko
467100
Trgovina na veliko čvrstim, tečnim i gasovitim gorivima i sličnim proizvodima
467200
Trgovina na veliko metalima i metalnim rudama
467300
Trgovina na veliko drvetom, građevinskim materijalom i sanitarnom opremom
467400
Trgovina na veliko metalnom robom, instalacionim materijalima, opremom i priborom za grejanje
467500
Trgovina na veliko hemijskim proizvodima
467600
Trgovina na veliko ostalim poluproizvodima
467700
Trgovina na veliko otpacima i ostacima
469000
Nespecijalizovana trgovina na veliko
471000
Trgovina na malo u nespecijalizovanim prodavnicama
471100
Trgovina na malo u nespecijalizovanim prodavnicama, pretežno hranom, pićima i duvanom
471900
Ostala trgovina na malo u nespecijalizovanim prodavnicama
472100
Trgovina na malo voćem i povrćem u specijalizovanim prodavnicama
472200
Trgovina na malo mesom i proizvodima od mesa u specijalizovanim prodavnicama
472300
Trgovina na malo ribom, ljuskarima i mekušcima u specijalizovanim prodavnicama
472400
Trgovina na malo hlebom, testeninom, kolačima i slatkišima u specijalizovanim prodavnicama
472500
Trgovina na malo pićima u specijalizovanim prodavnicama
472900
Ostala trgovina na malo hranom u specijalizovanim prodavnicama
473000
Trgovina na malo motornim gorivima u specijalizovanim prodavnicama
474000
Trgovina na malo informaciono-komunikacionom opremom u specijalizovanim prodavnicama
474100
Trgovina na malo računarima, perifernim jedinicama i softverom u specijalizovanim prodavnicama
474200
Trgovina na malo telekomunikacionom opremom u specijalizovanim prodavnicama
474300
Trgovina na malo audio i video opremom u specijalizovanim prodavnicama
475000
Trgovina na malo ostalom opremom za domaćinstvo u specijalizovanim prodavnicama
475100
Trgovina na malo tekstilom u specijalizovanim prodavnicama
475200
Trgovina na malo metalnom robom, bojama i staklom u specijalizovanim prodavnicama
475300
Trgovina na malo tepisima, zidnim i podnim oblogama u specijalizovanim prodavnicama
475400
Trgovina na malo električnim aparatima za domaćinstvo u specijalizovanim prodavnicama
475900
Trgovina na malo nameštajem, opremom za osvetljenje i ostalim predmetima za domaćinstvo u specijalizovanim prodavnicama
476000
Trgovina na malo predmetima za kulturu i rekreaciju u specijalizovanim prodavnicama
476100
Trgovina na malo knjigama u specijalizovanim prodavnicama
476200
Trgovina na malo novinama i kancelarijskim materijalom u specijalizovanim prodavnicama
476300
Trgovina na malo muzičkim i video-zapisima u specijalizovanim prodavnicama
476400
Trgovina na malo sportskom opremom u specijalizovanim prodavnicama
476500
Trgovina na malo igrama i igračkama u specijalizovanim prodavnicama
477000
Trgovina na malo ostalom robom u specijalizovanim prodavnicama
477100
Trgovina na malo odećom u specijalizovanim prodavnicama
477200
Trgovina na malo obućom i predmetima od kože u specijalizovanim prodavnicama
477300
Trgovina na malo farmaceutskim proizvodima u specijalizovanim prodavnicama - apotekama
477400
Trgovina na malo medicinskim i ortopedskim pomagalima u specijalizovanim prodavnicama
477500
Trgovina na malo kozmetičkim i toaletnim proizvodima u specijalizovanim prodavnicama
477600
Trgovina na malo cvećem, sadnicama, semenjem, đubrivima, kućnim ljubimcima i hranom za kućne ljubimce u specijalizovanim prodavnicama
477700
Trgovina na malo satovima i nakitom u specijalizovanim prodavnicama
477800
Ostala trgovina na malo novim proizvodima u specijalizovanim prodavnicama
477900
Trgovina na malo polovnom robom u prodavnicama
478000
Trgovina na malo na tezgama i pijacama
478100
Trgovina na malo hranom, pićima i duvanskim proizvodima na tezgama i pijacama
478200
Trgovina na malo tekstilom, odećom i obućom na tezgama i pijacama
478900
Trgovina na malo ostalom robom na tezgama i pijacama
479000
Trgovina na malo van prodavnica, tezgi i pijaca
479100
Trgovina na malo posredstvom pošte ili preko interneta
479900
Ostala trgovina na malo izvan prodavnica, tezgi i pijaca
H
SAOBRAĆAJ I SKLADIŠTENJE
491000
Železnički prevoz putnika, daljinski i regionalni
492000
Železnički prevoz tereta
493000
Ostali kopneni prevoz putnika
493100
Gradski i prigradski kopneni prevoz putnika
493200
Taksi prevoz
493900
Ostali prevoz putnika u kopnenom saobraćaju
494000
Drumski prevoz tereta i usluge preseljenja
494100
Drumski prevoz tereta
494200
Usluge preseljenja
495014
Cevovodi za slanu vodu
501000
Pomorski i priobalni prevoz putnika
502000
Pomorski i priobalni prevoz tereta
503000
Prevoz putnika unutrašnjim plovnim putevima
504000
Prevoz tereta unutrašnjim plovnim putevima
521000
Skladištenje
522110
Konvencionalne železnice
522111
Konvencionalne železnice: pruga, signalizacija, zgrade
522112
Konvencionalne železnice: šinska vozila i lokomotive
522113
Konvencionalne železnice: kombinovana železnička infrastruktura i šinska vozila
522120
Brze železnice
522121
Brze železnice: pruga, signalizacija, zgrade
522122
Brze železnice: šinska vozila i lokomotive
522123
Brze železnice: kombinovana železnička infrastruktura i šinska vozila
522130
Gradski prevoz putnika
522131
Gradske železnice
522132
Konvencionalne podzemne linije
522133
Laki železnički sistemi
522134
Tramvajske pruge
522136
Gradske putne mreže
522137
Intermodalne stanice: putnici
522150
Intermodalni centri, terminali za rukovanje
522151
Intermodalni centri
522152
Unimodalni distribucioni centri
522170
Parkirališta
522180
Ostali oblici prevoza
522190
Razna saobraćajna infrastruktura (nije deljiva)
522230
Akvizicija rečnih flota, barži
522900
Ostale prateće delatnosti u saobraćaju
530000
Poštanske i kurirske delatnosti
531000
Poštanske delatnosti pod obavezom univerzalne usluge
532000
Ostale poštanske i kurirske aktivnosti
I
USLUGE SMEŠTAJA I ISHRANE
550000
Smeštaj
551000
Hoteli i sličan smeštaj
552000
Odmarališta i slični objekti za kraći boravak
553000
Delatnost kampova, auto-kampova i kampova za turističke prikolice
559000
Ostali smeštaj
560000
Delatnost pripremanja i posluživanja hrane i pića
561000
Delatnosti restorana i pokretnih ugostiteljskih objekta
562000
Ketering i ostale usluge pripremanja i posluživanja hrane
562100
Ketering
562900
Ostale usluge pripremanja i posluživanja hrane
563000
Usluge pripremanja i posluživanja pića
J
INFORMISANJE I KOMUNIKACIJE
580000
Izdavačke delatnosti
581000
Izdavanje knjiga, časopisa i druge izdavačke delatnosti
581100
Izdavanje knjiga
581200
Izdavanje imenika i adresara
581900
Ostala izdavačka delatnost
582000
Izdavanje softvera
582100
Izdavanje računarskih igara
582900
Izdavanje ostalih softvera
591200
Delatnosti koje slede nakon faze snimanja u proizvodnji kinematografskih dela i televizijskog programa
591400
Delatnost prikazivanja kinematografskih dela
592000
Snimanje i izdavanje zvučnih zapisa i muzike
613000
Satelitske telekomunikacije
619000
Ostale telekomunikacione delatnosti
620000
Računarsko programiranje, konsultantske i s tim povezane delatnosti
620100
Računarsko programiranje
620200
Konsultantske delatnosti u oblasti informacione tehnologije
620300
Upravljanje računarskom opremom
620900
Ostale usluge informacione tehnologije
631000
Obrada podataka, hosting i srodne aktivnosti; web portali
631100
Obrada podataka, hosting i srodne aktivnosti
639000
Ostale informacione uslužne delatnosti
639900
Ostale informacione uslužne delatnosti
M
STRUČNE, NAUČNE,
INOVACIONE I TEHNIČKE DELATNOSTI
690000
Pravni i računovodstveni poslovi
691000
Pravni poslovi
692000
Računovodstveni, knjigovodstveni i revizorski poslovi; poresko savetovanje
702200
Konsultantske aktivnosti u vezi s poslovanjem i ostalim upravljanjem
710000
Arhitektonske i inženjerske delatnosti; inženjersko ispitivanje i analize
711000
Arhitektonske i inženjerske delatnosti i tehničko savetovanje
711100
Arhitektonska delatnost
711200
Inženjerske delatnosti i tehničko savetovanje
712000
Tehničko ispitivanje i analize
720000
Naučno istraživanje i razvoj
721000
Istraživanje i eksperimentalni razvoj u prirodnim i tehničko-tehnološkim naukama
721100
Istraživanje i eksperimentalni razvoj u biotehnologiji
721900
Istraživanje i razvoj u ostalim prirodnim i tehničko-tehnološkim naukama
722000
Istraživanje i razvoj u društvenim i humanističkim naukama
740000
Ostale stručne, naučne i tehničke delatnosti
741000
Specijalizovane dizajnerske delatnosti
742000
Fotografske usluge
743000
Prevođenje i usluge tumača
749000
Ostale stručne, naučne i tehničke delatnosti
750000
Veterinarske delatnosti
N
ADMINISTRATIVNE I POMOĆNE USLUŽNE DELATNOSTI
770000
Iznajmljivanje i lizing
771000
Iznajmljivanje i lizing motornih vozila
771100
Iznajmljivanje i lizing automobila i lakih motornih vozila
771200
Iznajmljivanje i lizing kamiona
772000
Iznajmljivanje i lizing predmeta za ličnu upotrebu i upotrebu u domaćinstvu
772100
Iznajmljivanje i lizing opreme za rekreaciju i sport
772200
Iznajmljivanje video-kaseta i kompakt-diskova
772900
Iznajmljivanje i lizing ostalih predmeta za ličnu upotrebu i upotrebu u domaćinstvu
773000
Iznajmljivanje i lizing mašina, opreme i materijalnih dobara
773100
Iznajmljivanje i lizing poljoprivrednih mašina i opreme
773200
Iznajmljivanje i lizing mašina i opreme za građevinarstvo
773300
Iznajmljivanje i lizing kancelarijskih mašina i kancelarijske opreme (uključujući računare)
773400
Iznajmljivanje i lizing opreme za vodeni transport
773500
Iznajmljivanje i lizing opreme za vazdušni transport
773900
Iznajmljivanje i lizing ostalih mašina, opreme i materijalnih dobara
774000
Lizing intelektualne svojine i sličnih proizvoda, autorskih dela i predmeta srodnih prava
790000
Delatnost putničkih agencija, tur-operatora, usluge rezervacije i prateće aktivnosti
791000
Delatnost putničkih agencija i tur-operatora
791100
Delatnost putničkih agencija
791200
Delatnost tur-operatora
799000
Ostale usluge rezervacije i delatnosti povezane s njima
800000
Zaštitne i istražne delatnosti
801000
Delatnost privatnog obezbeđenja
802000
Usluge sistema obezbeđenja
803000
Istražne delatnosti
810000
Usluge održavanja objekata i okoline
811000
Usluge održavanja objekata
812000
Usluge čišćenja
812100
Usluge redovnog čišćenja zgrada
812200
Usluge ostalog čišćenja zgrada i industrijskog čišćenja
812900
Usluge ostalog čišćenja
813000
Usluge uređenja i održavanja okoline
822000
Delatnost pozivnih centara
823000
Organizovanje sastanaka i sajmova
829200
Usluge pakovanja
P
OBRAZOVANJE
850000
Obrazovanje
851000
Predškolsko obrazovanje
852000
Osnovno obrazovanje
853000
Srednje obrazovanje
853100
Srednje opšte obrazovanje
853200
Srednje stručno obrazovanje
854000
Visoko obrazovanje
854100
Obrazovanje posle srednjeg koje nije visoko
854200
Visoko obrazovanje
855000
Ostalo obrazovanje
855100
Sportsko i rekreativno obrazovanje
855200
Umetničko obrazovanje
855300
Delatnost škola za vozače
855900
Ostalo obrazovanje
856000
Pomoćne obrazovne delatnosti
Q
ZDRAVSTVENA I SOCIJALNA ZAŠTITA
860000
Zdravstvene delatnosti
861000
Delatnost bolnica
862000
Medicinska i stomatološka praksa
862100
Opšta medicinska praksa
862200
Specijalistička medicinska praksa
862300
Stomatološka praksa
869000
Ostala zdravstvena zaštita
871000
Delatnosti smeštajnih ustanova s medicinskom negom
873000
Rad ustanova za stara lica i lica s posebnim potrebama
879000
Ostali oblici socijalne zaštite sa smeštajem
880000
Socijalna zaštita bez smeštaja
881000
Socijalna zaštita bez smeštaja za stara lica i lica s posebnim potrebama
889000
Ostala socijalna zaštita bez smeštaja
889100
Delatnost dnevne brige o deci
889900
Ostala nepomenuta socijalna zaštita bez smeštaja
R
UMETNOST; ZABAVA I REKREACIJA
900200
Druge umetničke delatnosti u okviru izvođačke umetnosti
900300
Umetničko stvaralaštvo
900400
Rad umetničkih ustanova
910000
Delatnost biblioteka, arhiva, muzeja, galerija i zbirki i ostale kulturne delatnosti
910100
Delatnosti biblioteka i arhiva
910200
Delatnost muzeja galerija i zbirki
910300
Zaštita i održavanje nepokretnih kulturnih dobara, kulturno-istorijskih lokacija, zgrada i sličnih turističkih spomenika
910400
Delatnost botaničkih i zooloških vrtova i zaštita prirodnih vrednosti
932100
Delatnost zabavnih i tematskih parkova
S
OSTALE USLUŽNE DELATNOSTI
950000
Popravka računara i predmeta za ličnu upotrebu i upotrebu u domaćinstvu
951000
Popravka računara i komunikacione opreme
951100
Popravka računara i periferne opreme
951200
Popravka komunikacione opreme
952000
Popravka predmeta za ličnu upotrebu i upotrebu u domaćinstvu
952100
Popravka elektronskih aparata za široku upotrebu
952200
Popravka aparata za domaćinstvo i kućne i baštenske opreme
952300
Popravka obuće i predmeta od kože
952400
Održavanje i popravka nameštaja
952500
Popravka satova i nakita
952900
Popravka ostalih ličnih predmeta i predmeta za domaćinstvo
960100
Pranje i hemijsko čišćenje tekstilnih i krznenih proizvoda
960200
Delatnost frizerskih i kozmetičkih salona
960300
Pogrebne i srodne delatnosti