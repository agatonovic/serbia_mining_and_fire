Title: PRAVILNIKO STANDARDIMA KVALITETA RADA USTANOVE
URL: https://www.paragraf.rs/propisi/pravilnik-standardima-kvaliteta-rada-ustanove.html
Extracted: 2025-07-06T23:14:03.474834
================================================================================

Sve informacije o propisu nađite
OVDE
.
Tweet
Prijavite se na
mailing listu
!
PRAVILNIK
O STANDARDIMA KVALITETA RADA USTANOVE
("Sl. glasnik RS - Prosvetni glasnik",
   br. 14/2018 i 1/2024)
Član 1
Ovim pravilnikom utvrđuju se standardi kvaliteta rada ustanove.
Standardi kvaliteta iz stava 1. ovog člana odštampani su uz
  ovaj pravilnik i čine njegov sastavni deo.
Član 2
Stupanjem na snagu ovog pravilnika prestaje da važi Pravilnik
  o standardima kvaliteta rada ustanove ("Službeni glasnik RS", br.
  7/11 i 68/12).
Član 3
Ovaj pravilnik stupa na snagu osmog dana od dana objavljivanja
  u "Službenom glasniku Republike Srbije - Prosvetnom glasniku".
STANDARDI KVALITETA RADA USTANOVE
I STANDARDI KVALITETA RADA PREDŠKOLSKE USTANOVE
1. Oblast kvaliteta: VASPITNO-OBRAZOVNI RAD
1.1. Fizička sredina podstiče učenje i razvoj dece.
1.1.1.
Materijali, igračke i sredstva su dostupni deci,
  podržavaju istraživanje, igru i različite vidove njihovog izražavanja.
1.1.2.
Prostor je strukturiran tako da podstiče aktivnosti
  u malim grupama, okupljanje cele grupe kao i samostalnu aktivnost deteta.
1.1.3.
U osmišljavanju i obogaćivanju fizičke sredine
  učestvuju deca, roditelji i vaspitači.
1.1.4.
Sredina za učenje (materijali, produkti, panoi…)
  odražava aktuelna dešavanja i vaspitno-obrazovne aktivnosti (teme, projekte).
1.1.5.
Prostori vrtića (unutrašnji i spoljašnji) odražavaju
  zajedničko učešće i učenje dece, vaspitača i roditelja.
1.1.6.
Prostori lokalne zajednice koriste se kao mesto
  za učenje kroz zajedničke aktivnosti dece i odraslih.
1.2. Socijalna sredina podstiče učenje i razvoj dece.
1.2.1.
U grupi se neguju pozitivni odnosi, saradnja
  i solidarnost među decom.
1.2.2.
Odnos između dece i vaspitača zasnovan je na
  uvažavanju i poverenju.
1.2.3.
U vrtiću se stvaraju situacije za interakciju
  dece različitih uzrasta/grupa (u radnim sobama, zajedničkim otvorenim i zatvorenim
  prostorima).
1.2.4.
U vrtiću se neguju odnosi poverenja i saradnje
  među odraslima u cilju podrške dečjem učenju i razvoju.
1.3. Planiranje i programiranje vaspitno-obrazovnog rada
  je u funkciji podrške dečjem učenju i razvoju.
1.3.1.
Planiranje vaspitno-obrazovnog rada je zasnovano
  na kontinuiranom posmatranju, slušanju dece i praćenju njihovih potreba i interesovanja.
1.3.2.
U ostvarivanju programa neguje se fleksibilnost
  u ritmu dana i u realizaciji aktivnosti (različite prilike za igru i učenje).
1.3.3.
U razvijanju programa uvažavaju se inicijative,
  predlozi, ideje i iskustva dece i roditelja.
1.3.4.
Deca se podstiču na istraživanje, rešavanje problema
  i proširivanje iskustava kroz različite situacije igre i učenja.
1.3.5.
Podržavaju se različiti načini dečjeg učenja
  i učešća.
1.3.6.
Praćenje, dokumentovanje i vrednovanje vaspitno-obrazovnog
  procesa je u funkciji podrške dečjem učenju i razvijanju programa.
2. Oblast kvaliteta: PODRŠKA DECI I PORODICI
2.1. Ustanova je sigurna i bezbedna sredina.
2.1.1.
Ostvarivanje programa socijalne, preventivno-zdravstvene
  zaštite i ishrane doprinosi sigurnosti i bezbednosti dece.
2.1.2.
U ustanovi se ostvaruje program zaštite dece
  od nasilja, diskriminacije, zlostavljanja i zanemarivanja.
2.1.3.
Ustanova obezbeđuje različite načine informisanja
  roditelja i zaposlenih sa ciljem zaštite prava deteta.
2.1.4.
Prostor predškolske ustanove je prilagođen različitim
  potrebama dece i porodice u cilju podrške bezbednosti i njihovom osećanju sigurnosti.
2.2. U ustanovi se uvažava različitost, poštuju prava i
  potrebe dece i porodice.
2.2.1.
U ustanovi se uvažava različitost svakog deteta
  i porodice.
2.2.2.
Ustanova razvija različite programe i oblike
  na osnovu utvrđenih potreba dece i porodice i mogućnosti lokalne zajednice
  ili postojećih resursa.
2.2.3.
U ustanovi se timski stvaraju uslovi za postepene
  prelaze u cilju podrške dečjem doživljaju pripadnosti novom okruženju (polazak
  u vrtić, prelaz iz PU u školu…).
2.2.4.
Učešće dece u različitim manifestacijama u lokalnoj
  zajednici ostvaruje se na osnovu procene najboljeg interesa deteta.
2.3. Ustanova sarađuje sa porodicom i lokalnom zajednicom.
2.3.1.
Program saradnje sa porodicom razvija se na osnovu
  ispitivanja potreba, mogućnosti i interesovanja porodice.
2.3.2.
U ustanovi se primenjuju različiti načini uključivanja
  porodice.
2.3.3.
U ustanovi se pruža podrška ostvarivanju vaspitne
  uloge porodice u skladu sa njenim potrebama (savetovališta, otvorena vrata,
  tematski sastanci…).
2.3.4.
Ustanova u saradnji sa lokalnom zajednicom organizuje
  aktivnosti kojima doprinosi povećanju obuhvata dece i dostupnosti programa.
3. Oblast kvaliteta:
  PROFESIONALNA ZAJEDNICA UČENJA
3.1. Ustanova podstiče profesionalnu komunikaciju.
3.1.1.
U ustanovi se organizuju prilike za uzajamno
  informisanje svih učesnika o različitim aspektima života i rada ustanove.
3.1.2.
Zaposleni adekvatno primenjuju digitalne tehnologije
  za razmenu informacija sa svim relevantnim učesnicima.
3.1.3.
Učešće u stručnim organima i telima zasniva se
  na principima timskog rada.
3.1.4.
Zaposleni ostvaruju saradnju sa različitim ustanovama
  (kulturnim, obrazovnim, sportskim…) u cilju ostvarivanja programa.
3.1.5.
Novopridošlom osoblju pruža se podrška u radu
  i prilagođavanju na novu sredinu.
3.2. U ustanovi se neguje klima poverenja i zajedništva.
3.2.1.
U ustanovi se dosledno poštuju norme koje se
  odnose na prava i odgovornosti svih.
3.2.2.
Stručni saradnik i vaspitač kontinuiranim zajedničkim
  radom unapređuju vaspitno-obrazovni proces.
3.2.3.
U ustanovi postoji stalna saradnja i razmena
  iskustava na nivou ustanove/objekta/radnih jedinica.
3.2.4.
U razvijanju i ostvarivanju vizije razvoja ustanove
  uvažavaju se perspektive svih učesnika.
3.3. U ustanovi se razvija kultura samovrednovanja.
3.3.1.
Zaposleni preispituju svoje kompetencije u odnosu
  na uloge i odgovornosti profesije.
3.3.2.
Vaspitači i stručni saradnici kritički sagledavaju
  svoju praksu kroz zajednička istraživanja i proces refleksije.
3.3.3.
U ustanovi se primenjuju odgovarajući načini
  praćenja i vrednovanja koji doprinose boljem razumevanju i razvijanju prakse.
3.4. Ustanova je mesto kontinuiranih promena, učenja i
  razvoja.
3.4.1.
Ustanova je mesto zajedničkog učenja sa kolegama,
  kritičkog preispitivanja i vrednovanja prakse vrtića koji se odvijaju u planirano
  vreme.
3.4.2.
Vaspitači i stručni saradnici razmenjuju iskustva
  i koriste rezultate istraživanja u funkciji razvoja.
3.4.3.
Planiranje i realizacija stručnog usavršavanja
  ostvaruje se na osnovu analize potreba zaposlenih, ustanove i savremenih tokova
  obrazovnog sistema.
3.5. Ustanova zastupa profesionalno javno delovanje i aktivizam
  u zajednici.
3.5.1.
Zaposleni su angažovani na promociji vrtića u
  skladu sa principima profesije kako bi doprineli njenoj vidljivosti u zajednici.
3.5.2.
Ustanova sarađuje sa osnovnim školama na nivou
  vrtića/grupe u cilju ostvarivanja kontinuiteta dečjih iskustava.
3.5.3.
Ustanova sarađuje sa drugim ustanovama, relevantnim
  institucijama, organizacijama i udruženjima.
3.5.4.
Ustanova inicira i/ili učestvuje u različitim
  akcijama u lokalnoj zajednici u cilju zastupanja i promovisanja prava deteta.
4. Oblast kvaliteta: UPRAVLJANJE
    I ORGANIZACIJA
4.1. Planiranje rada ustanove je u funkciji njenog razvoja.
4.1.1.
Dokumenta se izrađuju kroz konsultacije uz učešće
  ključnih aktera.
4.1.2.
Dokumenta ustanove su međusobno usklađena i odražavaju
  kontekst ustanove.
4.1.3.
Definisane su uloge i odgovornosti nosilaca,
  sistemi praćenja i revidiranja planova.
4.1.4.
Razvojni plan se zasniva na rezultatima procesa
  samovrednovanja, spoljašnjeg vrednovanja, projekata i dr.
4.2. Organizacija rada ustanove je efikasna i delotvorna.
4.2.1.
Postoji jasna organizaciona struktura sa definisanim
  procedurama i nosiocima odgovornosti.
4.2.2.
Stručni organi i timovi formirani su u skladu
  sa kompetencijama zaposlenih.
4.2.3.
Materijalno-tehnički resursi se koriste u cilju
  podrške učenju.
4.2.4.
Direktor inicira, uspostavlja i podržava saradnju
  sa lokalnom zajednicom.
4.2.5.
Direktor stvara uslove za korišćenje digitalnih
  tehnologija u funkciji unapređivanja rada.
4.3. Rukovođenje direktora je u funkciji unapređivanja
  rada ustanove.
4.3.1.
Direktor obezbeđuje uslove da se zaposleni usavršavaju
  i podstiče njihov profesionalni razvoj.
4.3.2.
Direktor uvažava predloge saveta roditelja za
  unapređivanje rada ustanove.
4.3.3.
Direktor sistematski prati i vrednuje rad zaposlenih
  i timova i doprinosi kvalitetu njihovog rada.
4.3.4.
Direktor planira lični profesionalni razvoj na
  osnovu samovrednovanja svog rada i rezultata spoljašnjeg vrednovanja.
4.4. Lidersko delovanje direktora omogućava razvoj ustanove.
4.4.1.
Direktor pokazuje otvorenost za promene i podstiče
  inovacije.
4.4.2.
Direktor pokazuje poverenje u zaposlene i njihove
  mogućnosti i motiviše ih na različite načine.
4.4.3.
Direktor donosi odluke uvažavajući predloge i
  inicijative zaposlenih.
4.4.4.
Direktor se profesionalno odnosi prema radu i
  daje lični primer drugima.
II STANDARDI KVALITETA RADA ŠKOLE
Oblast kvaliteta 1: PROGRAMIRANJE, PLANIRANJE
  I IZVEŠTAVANJE
1.1. Programiranje obrazovno-vaspitnog rada je u funkciji
  kvalitetnog rada škole.
1.1.1. Školski program se zasniva na propisanim načelima za
  izradu ovog dokumenta.
1.1.2. U izradi Razvojnog plana ustanove učestvovale su ključne
  ciljne grupe (nastavnici, stručni saradnici, direktor, učenici, roditelji,
  lokalna zajednica).
1.1.3. Sadržaj ključnih školskih dokumenata održava specifičnosti
  ustanove.
1.1.4. Programiranje rada zasniva se na analitičko-istraživačkim
  podacima i procenama kvaliteta rada ustanove.
1.1.5. U programiranju rada uvažavaju se uzrasne, razvojne
  i specifične potrebe učenika.
1.2. Planiranje rada organa, tela i timova je u funkciji
  efektivnog i efikasnog rada u školi.
1.2.1. Godišnji plan rada donet je u skladu sa školskim programom,
  razvojnim planom i godišnjim kalendarom.
1.2.2. U operativnim/akcionim planovima organa, tela, timova,
  stručnih saradnika i direktora konkretizovani su ciljevi iz razvojnog plana
  i školskog programa i uvažene su aktuelne potrebe škole.
1.2.3. Planovi organa, tela i timova jasno odslikavaju procese
  rada i projektuju promene na svim nivoima delovanja.
1.2.4. Operativno planiranje organa, tela i timova predviđa
  aktivnosti i mehanizme za praćenje rada i izveštavanje tokom školske godine.
1.2.5. Godišnji izveštaj sadrži relevantne informacije o radu
  škole i usklađen je sa sadržajem godišnjeg plana rada.
1.3. Planiranje obrazovno-vaspitnog rada usmereno je na
  razvoj i ostvarivanje ciljeva obrazovanja i vaspitanja, standarda postignuća/ishoda
  u nastavnim predmetima i opštih međupredmetnih i predmetnih kompetencija.
1.3.1. Nastavnici koriste međupredmetne i predmetne kompetencije
  i standarde za globalno planiranje nastave i ishode postignuća za operativno
  planiranje nastave.
1.3.2. U operativnim planovima nastavnika i u njihovim dnevnim
  pripremama vidljive su metode i tehnike kojima je planirano aktivno učešće
  učenika na času.
1.3.3. Planiranje dopunske nastave i dodatnog rada je funkcionalno
  i zasnovano je na praćenju postignuća učenika.
1.3.4. U planiranju slobodnih aktivnosti uvažavaju se rezultati
  ispitivanja interesovanja učenika.
1.3.5. Planiranje vaspitnog rada sa učenicima zasnovano je
  na analitičko-istraživačkim podacima, specifičnim potrebama učenika i uslovima
  neposrednog okruženja.
1.3.6. Pripreme za nastavni rad sadrže samovrednovanje rada
  nastavnika i/ili napomene o realizaciji planiranih aktivnosti.
Oblast
  kvaliteta 2: NASTAVA I UČENJE
2.1. Nastavnik efikasno upravlja procesom učenja na času.
2.1.1. Učeniku su jasni ciljevi časa/ishodi učenja i zašto
  to što je planirano treba da nauči.
2.1.2. Učenik razume objašnjenja, uputstva i ključne pojmove.
2.1.3. Nastavnik uspešno strukturira i povezuje delove časa
  koristeći različite metode (oblike rada, tehnike, postupke…), odnosno sprovodi
  obuku u okviru zanimanja/profila u skladu sa specifičnim zahtevima radnog procesa.
2.1.4. Nastavnik postupno postavlja pitanja/zadatke/zahteve
  različitog nivoa složenosti.
2.1.5. Nastavnik usmerava interakciju među učenicima tako da
  je ona u funkciji učenja (koristi pitanja, ideje, komentare učenika, podstiče
  vršnjačko učenje).
2.1.6. Nastavnik funkcionalno koristi postojeća nastavna sredstva
  i učenicima dostupne izvore znanja.
2.2. Nastavnik prilagođava rad na času obrazovno-vaspitnim
  potrebama učenika.
2.2.1. Nastavnik prilagođava zahteve mogućnostima svakog učenika.
2.2.2. Nastavnik prilagođava način rada i nastavni materijal
  individualnim karakteristikama svakog učenika.
2.2.3. Nastavnik posvećuje vreme i pažnju svakom učeniku u
  skladu sa njegovim obrazovnim i vaspitnim potrebama.
2.2.4. Nastavnik primenjuje specifične zadatke/aktivnosti/materijale
  na osnovu IOP-a i plana individualizacije.
2.2.5. Učenici kojima je potrebna dodatna podrška učestvuju
  u zajedničkim aktivnostima kojima se podstiče njihov napredak i interakcija
  sa drugim učenicima.
2.2.6. Nastavnik prilagođava tempo rada različitim obrazovnim
  i vaspitnim potrebama učenika.
2.3. Učenici stiču znanja, usvajaju vrednosti, razvijaju
  veštine i kompetencije na času.
2.3.1.
Aktivnosti/radovi učenika pokazuju da su razumeli
  predmet učenja na času, umeju da primene naučeno i obrazlože kako su došli
  do rešenja.
2.3.2. Učenik povezuje predmet učenja sa prethodno naučenim
  u različitim oblastima, profesionalnom praksom i svakodnevnim životom.
2.3.3. Učenik prikuplja, kritički procenjuje i analizira ideje,
  odgovore i rešenja.
2.3.4. Učenik izlaže svoje ideje i iznosi originalna i kreativna
  rešenja.
2.3.5. Učenik primenjuje povratnu informaciju da reši zadatak/unapredi
  učenje.
2.3.6. Učenik planira, realizuje i vrednuje projekat u nastavi
  samostalno ili uz pomoć nastavnika.
2.4. Postupci vrednovanja su u funkciji daljeg učenja.
2.4.1. Nastavnik formativno i sumativno ocenjuje u skladu sa
  propisima, uključujući i ocenjivanje onog što su učenici prikazali tokom rada
  na praksi* (praksa učenika u srednjoj stručnoj školi).
2.4.2. Učeniku su jasni kriterijumi vrednovanja.
2.4.3. Nastavnik daje potpunu i razumljivu povratnu informaciju
  učenicima o njihovom radu, uključujući i jasne preporuke o narednim koracima.
2.4.4. Učenik postavlja sebi ciljeve u učenju.
2.4.5. Učenik ume kritički da proceni svoj napredak i napredak
  ostalih učenika.
2.5. Svaki učenik ima priliku da bude uspešan.
2.5.1.
Nastavnik/instruktor praktične nastave i učenici
  se međusobno uvažavaju, nastavnik/instruktor praktične nastave podstiče učenike
  na međusobno uvažavanje i na konstruktivan način uspostavlja i održava disciplinu
  u skladu sa dogovorenim pravilima.
2.5.2. Nastavnik koristi raznovrsne postupke za motivisanje
  učenika uvažavajući njihove različitosti i prethodna postignuća.
2.5.3. Nastavnik podstiče intelektualnu radoznalost i slobodno
  iznošenje mišljenja.
2.5.4. Učenik ima mogućnost izbora u vezi sa načinom obrade
  teme, oblikom rada ili materijala.
2.5.5. Nastavnik pokazuje poverenje u mogućnosti učenika i
  ima pozitivna očekivanja u pogledu uspeha.
Oblast kvaliteta 3: OBRAZOVNA POSTIGNUĆA UČENIKA
3.1. Rezultati učenika na završnom ispitu pokazuju da učenici dostižu određene nivoe postignuća u okviru nastavnih predmeta, odnosno pokazuju ostvarenost ciljeva i ishoda učenja.
Napomena: Ovaj standard je primenljiv samo za osnovnu školu. Po donošenju programa mature i završnog ispita u srednjoj školi, biće usvojen poseban standard 3.1. za ovaj nivo obrazovanja.
3.1.1. Rezultati učenika na završnom ispitu iz srpskog/maternjeg jezika i matematike su na nivou ili iznad nivoa republičkog proseka.
3.1.2. Manje od 20% učenika ostvaruje određene nivoe postignuća iz srpskog/maternjeg jezika i matematike u kvartalu 1 raspodele rezultata.
3.1.3. Najmanje 40% učenika ostvaruje određene nivoe postignuća iz srpskog/maternjeg jezika i matematike zbirno u kvartalima 2 i 3 raspodele rezultata.
3.1.4. Najmanje 20% učenika ostvaruje određene nivoe postignuća iz srpskog/maternjeg jezika i matematike u kvartalu 4 raspodele rezultata.
3.1.5. Najmanje 70% učenika ostvaruje određene nivoe postignuća iz izabranog nastavnog predmeta zbirno u kvartalima 2, 3 i 4 raspodele rezultata.
3.1.6. Učenici koji dobijaju dodatnu obrazovnu podršku postižu očekivane rezultate na završnom ispitu u odnosu na individualne ciljeve/ishode učenja.
3.1.7. Prosečna postignuća odeljenja na testovima iz srpskog/maternjeg jezika i matematike su ujednačena.
3.2. Škola kontinuirano doprinosi boljim obrazovnim postignućima
  učenika.
3.2.1. Rezultati praćenja obrazovnih postignuća koriste se
  za dalji razvoj učenika.
3.2.2. Učenici kojima je potrebna dodatna obrazovna podrška
  ostvaruju postignuća u skladu sa individualnim ciljevima učenja/prilagođenim
  obrazovnim standardima.
3.2.3. Učenici su uključeni u dopunsku nastavu u skladu sa
  svojim potrebama.
3.2.4. Učenici koji pohađaju dopunsku nastavu pokazuju napredak
  u učenju.
3.2.5. Učenici koji pohađaju časove dodatnog rada ostvaruju
  napredak u skladu sa programskim ciljevima i individualnim potrebama.
3.2.6. Škola realizuje kvalitetan program pripreme učenika
  za završni ispit.
3.2.7. Rezultati inicijalnih i godišnjih testova i provera
  znanja koriste se u individualizaciji podrške u učenju.
3.2.8. Rezultati nacionalnih i međunarodnih testiranja koriste
  se funkcionalno za unapređivanje nastave i učenja.
Oblast kvaliteta 4: PODRŠKA UČENICIMA
4.1. U školi funkcioniše sistem pružanja podrške svim učenicima.
4.1.1. Škola preduzima raznovrsne mere za pružanje podrške
  učenicima u učenju.
4.1.2. Škola preduzima raznovrsne mere za pružanje vaspitne
  podrške učenicima.
4.1.3. Na osnovu analize uspeha i vladanja preduzimaju se mere
  podrške učenicima.
4.1.4. U pružanju podrške učenicima škola uključuje porodicu
  odnosno zakonske zastupnike.
4.1.5. U pružanju podrške učenicima škola preduzima različite
  aktivnosti u saradnji sa relevantnim institucijama i pojedincima.
4.1.6. Škola pruža podršku učenicima pri prelasku iz jednog
  u drugi ciklus obrazovanja.
4.2. U školi se podstiče lični, profesionalni i socijalni
  razvoj učenika.
4.2.1. U školi se organizuju programi/aktivnosti za razvijanje
  socijalnih veština (konstruktivno rešavanje problema, nenasilna komunikacija…).
4.2.2 Na osnovu praćenja uključenosti učenika u vannastavne
  aktivnosti i interesovanja učenika, škola utvrđuje ponudu vannastavnih aktivnosti.
4.2.3. U školi se promovišu zdravi stilovi života, prava deteta,
  zaštita čovekove okoline i održivi razvoj.
4.2.4. Kroz nastavni rad i vannastavne aktivnosti podstiče
  se profesionalni razvoj učenika, odnosno karijerno vođenje i savetovanje.
4.3. U školi funkcioniše sistem podrške učenicima iz osetljivih
  grupa i učenicima sa izuzetnim sposobnostima.
4.3.1. Škola stvara uslove za upis učenika iz osetljivih grupa.
4.3.2. Škola preduzima mere za redovno pohađanje nastave učenika
  iz osetljivih grupa.
4.3.3. U školi se primenjuje individualizovani pristup/individualni
  obrazovni planovi za učenike iz osetljivih grupa i učenike sa izuzetnim sposobnostima.
4.3.4. U školi se organizuju kompenzatorni programi/aktivnosti
  za podršku učenju za učenike iz osetljivih grupa.
4.3.5. Škola ima uspostavljene mehanizme za identifikaciju
  učenika sa izuzetnim sposobnostima i stvara uslove za njihovo napredovanje
  (akceleracija; obogaćivanje programa).
4.3.6. Škola sarađuje sa relevantnim institucijama i pojedincima
  u podršci učenicima iz osetljivih grupa i učenicima sa izuzetnim sposobnostima.
Oblast kvaliteta 5. ETOS
5.1. Uspostavljeni su dobri međuljudski odnosi.
5.1.1. U školi postoji dosledno poštovanje normi kojima je
  regulisano ponašanje i odgovornost svih.
5.1.2. Za diskriminatorsko ponašanje u školi dosledno se primenjuju
  mere i sankcije.
5.1.3. Za novopridošle učenike i zaposlene u školi primenjuju
  se razrađeni postupci prilagođavanja na novu školsku sredinu.
5.1.4. U školi se koriste različite tehnike za prevenciju i
  konstruktivno rešavanje konflikata.
5.2. Rezultati učenika i nastavnika se podržavaju i promovišu.
5.2.1. Uspeh svakog pojedinca, grupe ili odeljenja prihvata
  se i promoviše kao lični uspeh i uspeh škole.
5.2.2. U školi se primenjuje interni sistem nagrađivanja učenika
  i zaposlenih za postignute rezultate.
5.2.3. U školi se organizuju različite aktivnosti za učenike
  u kojima svako ima priliku da postigne rezultat/uspeh.
5.2.4. Učenici sa smetnjama u razvoju i invaliditetom učestvuju
  u različitim aktivnostima ustanove.
5.3. U školi funkcioniše sistem zaštite od nasilja.
5.3.1. U školi je vidljivo i jasno izražen negativan stav prema
  nasilju.
5.3.2. U školi funkcioniše mreža za rešavanje problema nasilja
  u skladu sa Protokolom o zaštiti dece/učenika od nasilja, zlostavljanja i zanemarivanja
  u obrazovno-vaspitnim ustanovama.
5.3.3. Škola organizuje aktivnosti za zaposlene u školi, učenike
  i roditelje, koje su direktno usmerene na prevenciju nasilja.
5.3.4. Škola organizuje posebne aktivnosti podrške i vaspitni
  rad sa učenicima koji su uključeni u nasilje (koji ispoljavaju nasilničko ponašanje,
  trpe ga ili su svedoci).
5.4. U školi je razvijena saradnja na svim nivoima.
5.4.1. U školi je organizovana saradnja stručnih i savetodavnih
  organa.
5.4.2. Škola pruža podršku radu učeničkog parlamenta i drugim
  učeničkim timovima.
5.4.3. U školi se podržavaju inicijative i pedagoške autonomije
  nastavnika i stručnih saradnika.
5.4.4. Roditelji aktivno učestvuju u životu i radu škole.
5.4.5. Nastavnici, učenici i roditelji organizuju zajedničke
  aktivnosti u cilju jačanja osećanja pripadnosti školi.
5.5. Škola je centar inovacija i vaspitno-obrazovne izuzetnosti.
5.5.1. Škola je prepoznatljiva kao centar inovacija i vaspitno-obrazovne
  izuzetnosti u široj i užoj lokalnoj i stručnoj zajednici.
5.5.2. Nastavnici kontinuirano preispituju sopstvenu vaspitno-obrazovnu
  praksu, menjaju je i unapređuju.
5.5.3. Nastavnici nova saznanja i iskustva razmenjuju sa drugim
  kolegama u ustanovi i van nje.
5.5.4. Rezultati uspostavljenog sistema timskog rada i partnerskih
  odnosa na svim nivoima škole predstavljaju primere dobre prakse.
5.5.5. Škola razvija inovativnu praksu i nova obrazovna rešenja
  na osnovu akcionih istraživanja.
Oblast kvaliteta 6. ORGANIZACIJA RADA ŠKOLE,
  UPRAVLJANJE LJUDSKIM I MATERIJALNIM RESURSIMA
6.1. Rukovođenje direktora je u funkciji unapređivanje
  rada škole.
6.1.1. Postoji jasna organizaciona struktura sa definisanim
  procedurama i nosiocima odgovornosti.
6.1.2. Formirana su stručna tela i timovi u skladu sa potrebama
  škola i kompetencijama zaposlenih.
6.1.3. Direktor prati delotvornost rada stručnih timova i doprinosi
  kvalitetu njihovog rada.
6.1.4. Direktor obezbeđuje uslove da zaposleni, učenički parlament
  i savet roditelja aktivno učestvuju u donošenju odluka u cilju unapređenja
  rada škole.
6.1.5. Direktor koristi različite mehanizme za motivisanje
  zaposlenih.
6.2. U školi funkcioniše sistem za praćenje i vrednovanje
  kvaliteta rada.
6.2.1. Direktor redovno ostvaruje instruktivni uvid i nadzor
  u obrazovno-vaspitni rad.
6.2.2. Stručni saradnici i nastavnici u zvanju prate i vrednuju
  obrazovno-vaspitni rad i predlažu mere za poboljšanje kvaliteta rada.
6.2.3. Tim za samovrednovanje ostvaruje samovrednovanje rada
  škole u funkciji unapređivanja kvaliteta.
6.2.4. U školi se koriste podaci iz jedinstvenog informacionog
  sistema prosvete za vrednovanje i unapređivanje rada škole.
6.2.5. Direktor stvara uslove za kontinuirano praćenje i vrednovanje
  digitalne zrelosti škole.
6.2.6. Direktor preduzima mere za unapređenje obrazovno-vaspitnog
  rada na osnovu rezultata praćenja i vrednovanja.
6.3. Lidersko delovanje direktora omogućava razvoj škole.
6.3.1. Direktor svojom posvećenošću poslu i ponašanjem daje
  primer drugima.
6.3.2. Direktor pokazuje otvorenost za promene i podstiče inovacije.
6.3.3. Direktor promoviše vrednosti učenja i razvija školu
  kao zajednicu celoživotnog učenja.
6.3.4. Direktor planira lični profesionalni razvoj na osnovu
  rezultata spoljašnjeg vrednovanja i samovrednovanja svog rada.
6.4. Ljudski resursi su u funkciji kvaliteta rada škole.
6.4.1. Direktor podstiče profesionalni razvoj zaposlenih i
  obezbeđuje uslove za njegovo ostvarivanje u skladu sa mogućnostima škole.
6.4.2. Zaposleni na osnovu rezultata spoljašnjeg vrednovanja
  i samovrednovanja planiraju i unapređuju profesionalno delovanje.
6.4.3. Nastavnici, nastavnici sa zvanjem i stručne službe saradnjom
  unutar škole i umrežavanjem između škola vrednuju i unapređuju nastavu i učenje.
6.4.4. Zaposleni primenjuju novostečena znanja iz oblasti u
  kojima su se usavršavali.
6.5. Materijalno-tehnički resursi koriste se funkcionalno.
6.5.1. Direktor obezbeđuje optimalno korišćenje materijalno-tehničkih
  resursa.
6.5.2. Nastavnici kontinuirano koriste nastavna sredstva u
  cilju poboljšanja kvaliteta nastave.
6.5.3. Materijalno-tehnički resursi van škole (kulturne i naučne
  institucije, istorijski lokaliteti, naučne institucije, privredne i druge organizacije
  i sl.) koriste se u funkciji nastave i učenja.
6.6. Škola podržava inicijativu i razvija preduzetnički
  duh.
6.6.1. Direktor razvija saradnju i mrežu sa drugim ustanovama,
  privrednim i neprivrednim organizacijama i lokalnom zajednicom u cilju razvijanja
  preduzetničkih kompetencija učenika.
6.6.2. U školi se podržava realizacija projekata kojima se
  razvijaju opšte i međupredmetne kompetencije.
6.6.3. Škola kroz školske projekte razvija preduzimljivost,
  orijentaciju ka preduzetništvu i preduzetničke kompetencije učenika i nastavnika.
6.6.4. Škola uključuje učenike i roditelje u konkretne aktivnosti
  u ključnim oblastima kvaliteta.
6.6.5. Direktor razvija međunarodnu saradnju i projekte usmerene
  na razvoj ključnih kompetencija za celoživotno učenje učenika i nastavnika.