Title: ODLUKAO ZAJEDNIČKOM OBEZBEĐIVANJU I SPROVOĐENJU UPRAVLJANJA OTPADOM
URL: https://www.paragraf.rs/propisi/odluka-o-zajednickom-obezbedjivanju-i-sprovodjenju-upravljanja-otpadom.html
Extracted: 2025-07-06T23:08:57.587206
================================================================================

Sve informacije o propisu nađite
OVDE
.
Tweet
Prijavite se na
mailing listu
!
ODLUKA
O ZAJEDNIČKOM OBEZBEĐIVANJU I SPROVOĐENJU UPRAVLJANJA OTPADOM
("Sl. glasnik RS", br. 45/2018)
1. Ovom odlukom određuje se na koje će regionalne sanitarne deponije jedinice lokalne samouprave da odlažu otpad, u slučaju da nisu sporazumom zajednički obezbedile i organizovale sprovođenje upravljanja otpadom, i to:
1) jedinice lokalne samouprave koje otpad direktno odvoze i odlažu na Regionalnu sanitarnu deponiju "FCC Kikinda" u Kikindi su: opština Ada, opština Nova Crnja i opština Novi Bečej;
2) jedinice lokalne samouprave koje otpad direktno odvoze i odlažu na Regionalnu sanitarnu deponiju "FCC Vrbak" u Lapovu su: opština Rača, opština Svilajnac, grad Kragujevac i opština Topola;
3) jedinice lokalne samouprave koje otpad direktno odvoze i odlažu na "Regionalnu deponiju Pančevo" u Pančevu su: opština Opovo, opština Kovačica, opština Alibunar i opština Kovin;
4) jedinice lokalne samouprave koje otpad direktno odvoze i odlažu na Regionalnu sanitarnu deponiju "Gigoš" u Jagodini su: grad Paraćin, opština Rekovac i opština Varvarin.
2. Jedinica lokalne samouprave koja odlaže otpad na Regionalnu sanitarnu deponiju "FCC Kikinda" u Kikindi, sa pretovarom na transfer stanici na svojoj teritoriji je grad Zrenjanin.
Jedinice lokalne samouprave koje odlažu otpad na Regionalnu sanitarnu deponiju "FCC Vrbak" u Lapovu, sa pretovarom na transfer stanici na svojoj teritoriji su: grad Požarevac i opština Petrovac na Mlavi.
Jedinica lokalne samouprave koja odlaže otpad na "Regionalnu sanitarnu deponiju Pirot" u Pirotu sa pretovarom na transfer stanici na svojoj teritoriji je opština Knjaževac.
Jedinica lokalne samouprave koja odlaže otpad na "Regionalnu deponiju Pančevo" u Pančevu, sa pretovarom na transfer stanici na svojoj teritoriji je grad Smederevo.
Jedinica lokalne samouprave koja odlaže otpad na Regionalnu sanitarnu deponiju "Duboko" Užice, sa pretovarom na transfer stanici na svojoj teritoriji, je grad Nova Varoš.
3. Jedinice lokalne samouprave koje odlažu otpad na Regionalnu sanitarnu deponiju "FCC Kikinda" u Kikindi, sa pretovarom na transfer stanici van svoje teritorije su: opština Žitište i opština Bečej.
Jedinice lokalne samouprave koje odlažu otpad na Regionalnu sanitarnu deponiju "FCC Vrbak" u Lapovu, sa pretovarom na transfer stanici van svoje teritorije su: opština Malo Crniće, opština Žagubica, opština Kučevo, opština Veliko Gradište, opština Golubac i opština Aranđelovac.
Jedinice lokalne samouprave koje odlažu otpad na Regionalnu sanitarnu deponiju Pirot, sa pretovarom na transfer stanici van svoje teritorije su: opština Svrljig i opština Soko Banja.
Jedinice lokalne samouprave koje odlažu otpad na Regionalnu sanitarnu deponiju "Duboko" Užice, sa pretovarom na transfer stanici van svoje teritorije su: opština Prijepolje, opština Sjenica i opština Priboj.
Jedinice lokalne samouprave koje odlažu otpad na Regionalnu sanitarnu deponiju "Gigoš" u Jagodini, sa pretovarom na transfer stanici van svoje teritorije su: opština Ćićevac i opština Ražanj.
4. Međusobna prava i obaveze u zajedničkom obezbeđivanju i organizovanju upravljanja otpadom, način donošenja odluka, kao i druga pitanja vezana za navedene delatnosti, uređuju se sporazumom skupština jedinica lokalne samouprave, odnosno komunalnih preduzeća.
5. Realizaciju sporazuma iz tačke 4. ove odluke prati ministarstvo nadležno za poslove zaštite životne sredine.
6. Ova odluka stupa na snagu osmog dana od dana objavljivanja u "Službenom glasniku Republike Srbije".