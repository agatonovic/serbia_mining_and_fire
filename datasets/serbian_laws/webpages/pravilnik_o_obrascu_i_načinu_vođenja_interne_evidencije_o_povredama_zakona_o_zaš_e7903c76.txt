Title: PRAVILNIKO OBRASCU I NAČINU VOĐENJA INTERNE EVIDENCIJE O POVREDAMA
ZAKONA O ZAŠTITI PODATAKA O LIČNOSTI I MERAMA KOJE SE U VRŠENJU INSPEKCIJSKOG NADZORA PREDUZIMAJU
URL: https://www.paragraf.rs/propisi/pravilnik-o-vodjenju-interne-evidencije-o-povredama-podataka-o-licnosti.html
Extracted: 2025-07-06T23:11:55.517621
================================================================================

Sve informacije o propisu nađite
OVDE
.
Tweet
Prijavite se na
mailing listu
!
PRAVILNIK
O OBRASCU I NAČINU VOĐENJA INTERNE EVIDENCIJE O POVREDAMA
ZAKONA O ZAŠTITI PODATAKA O LIČNOSTI I MERAMA KOJE SE U VRŠENJU INSPEKCIJSKOG NADZORA PREDUZIMAJU
("Sl. glasnik RS", br. 40/2019)
Član 1
Ovim pravilnikom bliže se propisuju obrazac i način vođenja interne evidencije
o povredama Zakona o zaštiti podataka o ličnosti (u daljem tekstu: Zakon) i merama koje se
u vršenju inspekcijskog nadzora preduzimaju.
Član 2
Poverenik za informacije od javnog značaja i zaštitu podataka o ličnosti
(u daljem tekstu: Poverenik) vodi internu evidenciju o povredama Zakona i merama koje se
u vršenju inspekcijskog nadzora preduzimaju (u daljem tekstu: interna evidencija).
Interna evidencija sadrži: podatke o rukovaocu ili obrađivaču koji je povredio
Zakon (ime i prezime ili naziv, prebivalište, boravište ili sedište), podatke o povredi Zakona
(opis povrede i član Zakona koji je povređen), podatke o merama koje su preduzete i podatke
o postupanju rukovaoca ili obrađivača po izrečenim merama.
Član 3
Grafički prikaz obrasca interne evidencije dat je na obrascu koji je odštampan
u prilogu ovog pravilnika i čini njegov sastavni deo.
Član 4
Interna evidencija je jedinstvena i vodi se u Službi Poverenika, u elektronskom
obliku.
Unos podataka u internu evidenciju vrše ovlašćena lica iz Službe Poverenika,
po okončanju postupka nadzora.
Za kontrolu tačnosti i ažurnosti podataka unetih u internu evidenciju odgovoran
je rukovodilac osnovne unutrašnje jedinice Službe Poverenika u kojoj se obavlja posao nadzora.
Član 5
Ovaj pravilnik stupa na snagu osmog dana od dana objavljivanja u "Službenom
glasniku Republike Srbije", a počinje da se primenjuje danom početka primene Zakona.
Prilog
OBRAZAC INTERNE EVIDENCIJE O POVREDAMA ZAKONA O ZAŠTITI PODATAKA
O LIČNOSTI I MERAMA KOJE SE U VRŠENJU INSPEKCIJSKOG NADZORA PREDUZIMAJU
Redni
broj
Ime i prezime ili naziv
rukovaoca ili obrađivača
Prebivalište, boravište ili sedište rukovaoca ili
obrađivača
Opis povrede Zakona
Član Zakona
koji je povređen
Mere koje je Poverenik preduzeo
Podaci o postupanju rukovaoca ili obrađivača po izrečenim
merama