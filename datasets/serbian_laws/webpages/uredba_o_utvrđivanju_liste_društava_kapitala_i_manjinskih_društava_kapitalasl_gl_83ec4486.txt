Title: UREDBAO UTVRĐIVANJU LISTE DRUŠTAVA KAPITALA I MANJINSKIH DRUŠTAVA KAPITALA
URL: https://www.paragraf.rs/propisi/uredba-o-utvrdjivanju-liste-drustava-kapitala-i-manjinskih-drustava-kapitala.html
Extracted: 2025-07-06T23:17:45.859971
================================================================================

Sve informacije o propisu nađite
OVDE
.
Tweet
Prijavite se na
mailing listu
!
UREDBA
O UTVRĐIVANJU LISTE DRUŠTAVA KAPITALA I MANJINSKIH DRUŠTAVA KAPITALA
("Sl. glasnik RS", br. 77/2024)
Član 1
Ovom uredbom utvrđuje se lista društava kapitala i manjinskih društava kapitala i vrši se njihova klasifikacija.
Član 2
Lista društava kapitala u većinskom vlasništvu Republike Srbije i Lista društava kapitala u manjinskom vlasništvu Republike Srbije (manjinska društva kapitala), odštampane su uz ovu uredbu i čine njen sastavni deo.
Član 3
Društva kapitala u većinskom vlasništvu Republike Srbije i društava kapitala u manjinskom vlasništvu Republike Srbije (manjinska društva kapitala) klasifikovana su u kategorije u skladu sa Kriterijumima za klasifikaciju društava kapitala u kategorije, koji su odštampani uz ovu uredbu i čine njen sastavni deo.
Kriterijumi iz stava 1. ovog člana utvrđeni su primenom međunarodnih standarda i zasnovani su na ciljevima centralizovanog vlasničkog upravljanja.
Član 4
Kategorije iz člana 3. stav 1. ove uredbe su:
1) Društva od nacionalnog i strateškog interesa, u smislu ove uredbe, su društva u kojima Republika Srbija kao akcionar ili član, osim nacionalnih ostvaruje i strateške ciljeve: bezbednost i odbrana; upravljanje strateškom infrastrukturom i pripadajućim nepokretnostima; obavljanje delatnosti od opšteg interesa i pružanje obaveznih usluga u javnom interesu; formiranje robnih rezervi; zaštita životne sredine na nacionalnom nivou; korišćenje prirodnih bogatstava; obezbeđivanje korišćenja dobara od opšteg interesa/dobara u opštoj upotrebi; rešavanje nedostatka dobara/usluga i poslovanja na tržištima na kojima postoje visoke barijere za ulazak;
2) Društva od posebnog interesa, u smislu ove uredbe, su društva u kojima je Republika Srbija akcionar ili član, koja ostvaruju druge ciljeve od interesa za stanovništvo i privredu: smanjenje društvene nejednakosti na nacionalnom nivou; industrijski razvoj; ekonomska diverzifikacija; društveni razvoj na nacionalnom nivou; koja ostvaruju dividendu od strateških investicionih ulaganja; koja posluju na tržištima kod kojih je tržišna regulativa neefikasna i obavljaju delatnost vezanu za inovacije.
Član 5
Ova uredba stupa na snagu osmog dana od dana objavljivanja u "Službenom glasniku Republike Srbije", a za javna preduzeća čiji je osnivač Republika Srbija počinje da se primenjuje od dana registracije promene njihove pravne forme.
KRITERIJUMI ZA KLASIFIKACIJU DRUŠTAVA KAPITALA U KATEGORIJE
I. Kategorija 1 - Društva kapitala od nacionalnih i strateških interesa
Ova kategorija obuhvata društva kapitala čija pretežna ili druga delatnost se može svrstati u više sledećih kriterijuma:
1. Odbrana/bezbednost: Društva kapitala koja se mogu smatrati privrednim društvima od značaja za odbranu i bezbednost;
2. Strateška infrastruktura i pripadajuće nepokretnosti: Društva kapitala koja upravljaju strateškom infrastrukturom i pripadajućim nepokretnostima u oblastima energetike, saobraćaja, upravljanja vodama, elektronskih komunikacija, medija, obrade i/ili skladištenja podataka i dr.;
3. Delatnost od opšteg interesa i pružanje obaveznih usluga u javnom interesu: Društva kapitala koja, obavljaju delatnost od opšteg interesa, uključujući energetske, i/ili pružaju usluge koje se obavezno pružaju u skladu sa zakonom, pri čemu u odsustvu državne intervencije (u obliku državnog vlasništva) tržište ne bi moglo da obezbedi potrebna dobra i usluge pod istim uslovima u smislu kvaliteta, sigurnosti, dostupnosti i jednakog tretmana;
4. Robne rezerve proizvoda: Društva kapitala koja su značajni dobavljači proizvoda u sistemu robnih rezervi u smislu Zakona o robnim rezervama ("Službeni glasnik RS", br. 104/13, 145/14 i 95/18);
5. Ispunjenje ciljeva zaštite životne sredine na nacionalnom nivou: Društva kapitala čija je delatnost povezana sa zaštitom životne sredine na nacionalnom nivou kao što su očuvanje biodiverziteta, ublažavanje klimatskih promena, uključujući i promovisanje započinjanja tzv. tranzicije ka nisko ugljeničnom društvu;
6. Korišćenje prirodnih bogatstava: Društva kapitala koja obavljaju delatnosti u okviru kojih iskorišćavaju prirodna bogatstva;
7. Obezbeđivanje korišćenja dobara od opšteg interesa/dobara u opštoj upotrebi: Društva kapitala čija je delatnost povezana sa upravljanjem i korišćenjem dobara od opšteg interesa (npr. poljoprivredno zemljište, šume, šumsko zemljište, vodno zemljište, vodni objekti, zaštićena prirodna dobra, kulturna dobra itd.) ili dobrima u opštoj upotrebi (npr. javni putevi i pruge, uključujući mostove i tunele, ulice, trgovi, parkovi, itd.);
8. Rešavanje nedostatka dobara/usluga: Društva kapitala kod kojih država može imati interes da ih kontroliše putem vlasništva, kako bi se regulisala dostupnost roba i usluga na tržištu, odnosno sprečio nedostatak dobara i usluga koja su od važnosti za funkcionisanje privrede i život građana;
9. Visoke barijere za ulazak na tržište: Društva kapitala koja posluju na tržištima na kojima postoje visoke barijere za ulazak i usled toga nedovoljna konkurencija. Visoke barijere za ulazak na tržište mogu uključivati pravne i tehničke prednosti, kao i uspostavljen položaj ili strateško ponašanje postojećih značajnih učesnika na tržištu;
II. Kategorija 2 - Društva kapitala od posebnog interesa
Ova kategorija obuhvata društva kapitala koja posluju na tržištima sa sledećim karakteristikama:
1. Ispunjenje ciljeva smanjenja društvene nejednakosti na nacionalnom nivou: Društva kapitala koja doprinose smanjenju socijalne nejednakosti na način da upravljaju i čine dostupnim građanima dobra od opšteg interesa (npr. poljoprivredno zemljište, šume, šumsko zemljište, vodno zemljište, vodni objekti, zaštićena prirodna dobra, kulturna dobra itd.) i dobra u opštoj upotrebi (npr. javni putevi i pruge, uključujući mostove i tunele, ulice, trgovi, parkovi itd.);
2. Industrijski razvoj: Društva kapitala čija je delatnost povezana sa ostvarivanjem ciljeva industrijske politike države. Industrijska politika pokušava "unaprediti poslovno okruženje ili promeniti strukturu ekonomske aktivnosti prema sektorima, tehnologijama ili zadacima za koje se očekuje da će ponuditi bolje izglede za ekonomski rast ili društveno blagostanje nego što bi se dogodilo u odsustvu takve intervencije";
3. Ekonomska diverzifikacija: Društva kapitala koje država osniva ili njima upravlja radi stvaranja novih sektora ekonomije, čime se struktura domaće privrede diverzifikuje;
4. Ispunjenje ciljeva društvenog razvoja na nacionalnom nivou: Društva kapitala čija je delatnost povezana sa društveno-korisnim aktivnostima;
5. Ostvarivanje dividende od strateških investicionih ulaganja: Društva kapitala koja su profitabilna, a razlog ili cilj vlasništva Republike Srbije nad udelima ili akcijama takvih društava je ostvarivanje prihoda od dividende. Međutim, ostvarivanje prihoda od dividende ne može biti opravdanje za državno vlasništvo u određenom društvu samo po sebi, nego samo ako je takvo vlasništvo u skladu sa formulisanom investicionom politikom države;
6. Neefikasnost tržišne regulative: Društva kapitala koja pretežno posluju u delatnostima u kojima se tržište pokazalo neefikasnim (obično uključuje privatne, zakonske ili prirodne monopole, oligopole i nekonkurentna tržišta) i gde se zato može opravdati državna intervencija (u vidu državnog vlasništva) zbog rizika da tržišni subjekti ostvaruju profite na štetu društvene zajednice. U takvim slučajevima društvena zajednica u celini bi mogla imati koristi od toga da ta društva kapitala budu u državnom vlasništvu;
7. Inovacija: Društva kapitala čija je delatnost vezana za inovacije u smislu zaštite ovih društva od konkurencije u periodu dok ta društva ne ojačaju i ne dostignu ekonomiju obima.
LISTA DRUŠTAVA KAPITALA 
  U VEĆINSKOM VLASNIŠTVU REPUBLIKE SRBIJE
I. Društva kapitala od nacionalnog i strateškog interesa
1. Akcionarsko društvo "Elektroprivreda Srbije" Beograd;
2. Akcionarsko društvo za transport nafte naftovodima i transport derivata nafte produktovodima "Transnafta" Pančevo;
3. Javno preduzeće "Srbijagas" Novi Sad;
4. Akcionarsko društvo "Elektromreža Srbije" Beograd;
5. Elektrodistribucija Srbije d.o.o. Beograd;
6. Društvo sa ograničenom odgovornošću TRANSPORTGAS SRBIJA NOVI SAD;
7. Akcionarsko društvo za vazdušni saobraćaj Air SERBIA Beograd;
8. Javno preduzeće "Putevi Srbije" Beograd;
9. "Koridori Srbije" društvo s ograničenom odgovornošću Beograd;
10. Javno preduzeće za gazdovanje šumama "Srbijašume" sa p.o. Beograd;
11. Javno preduzeće "Pošta Srbije", Beograd;
12. Javno preduzeće "Nuklearni objekti Srbije", Vinča;
13. "Železnice Srbije", akcionarsko društvo, Beograd;
14. Akcionarsko društvo za upravljanje javnom železničkom infrastrukturom "Infrastruktura železnice Srbije", Beograd;
15. Akcionarsko društvo za železnički prevoz robe "Srbija Kargo", Beograd;
16. Akcionarsko društvo za železnički prevoz putnika "Srbija Voz", Beograd;
17. "Aerodromi Srbije" društvo s ograničenom odgovornošću Niš;
18. Javno preduzeće za razvoj i unapređivanje informisanja putem elektronskih medija na srpskom jeziku u Autonomnoj pokrajini Kosovo i Metohija "Mreža-most", Beograd;
19. Javno preduzeće "Nacionalni park Šar planina" Štrpce;
20. Javno preduzeće "Nacionalni park Tara" Bajina Bašta;
21. Javno preduzeće "Nacionalni park Fruška gora";
22. Javno preduzeće "Nacionalni park Đerdap";
23. Javno preduzeće "Nacionalni park Kopaonik", sa potpunom odgovornošću, Kopaonik;
24. "BIO4" d.o.o. Beograd;
25. Javno preduzeće "Zavod za udžbenike", Beograd;
26. Privredno društvo s ograničenom odgovornošću za strateški otkup i distribuciju poljoprivrednih proizvoda "Metohija", Beograd;
27. Javno preduzeće "Emisiona tehnika i veze" Beograd;
28. Javno vodoprivredno preduzeće "Srbijavode" Beograd;
29. Privredno društvo NOVI SAD-GAS za distribuciju gasa, održavanje i izvođenje d.o.o. Novi Sad;
30. Javno preduzeće "Službeni glasnik";
31. Javno preduzeće "Skijališta Srbije" Beograd;
32. Javno preduzeće za skloništa Beograd - Novi Beograd;
33. "DATA CLOUD TECHNOLOGY" d.o.o. Kragujevac;
34. Vodoprivredno privredno društvo "Srednji Banat" društvo s ograničenom odgovornošću, Zrenjanin;
35. Vodoprivredno društvo "Tamiš Dunav" d.o.o. Pančevo;
36. Vodoprivredno društvo "Šajkaška" društvo s ograničenom odgovornošću Novi Sad;
37. Vodoprivredno društvo "Sava" društvo s ograničenom odgovornošću Šabac;
38. Vodoprivredno društvo "Zapadna Morava" društvo s ograničenom odgovornošću Kraljevo;
39. Vodoprivredno društvo "Sibnica" društvo s ograničenom odgovornošću Beograd;
40. Vodoprivredno privredno društvo "Galovica" društvo sa ograničenom odgovornošću Beograd;
41. Dunav-Tisa-Dunav Vodoprivredno privredno društvo "Severna Bačka" društvo sa ograničenom odgovornošću, Subotica;
42. Vodoprivredno privredno društvo "Erozija" društvo s ograničenom odgovornošću, Niš.
II. Društva kapitala od posebnog interesa
1. Društvo s ograničenom odgovornošću "Rezervat Uvac" Nova Varoš;
2. Društvo sa ograničenom odgovornošću za razvoj turizma "Upravljač turističkog prostora Lepenski Vir";
3. Društvo sa ograničenom odgovornošću za razvoj turizma "Tvrđava Golubački grad";
4. "Državna lutrija Srbije" društvo s ograničenom odgovornošću Beograd;
5. Javno preduzeće za razvoj planinskog turizma "Stara planina" Knjaževac;
6. "Ložionica" d.o.o. Beograd;
7. Privredno društvo za priređivanje sajmova i izložbi "Beogradski sajam" d.o.o. Beograd;
8. Privredno društvo "Prosvetni pregled" d.o.o. Beograd;
9. Društvo s ograničenom odgovornošću Park prirode "Mokra gora";
10. Društvo za iznajmljivanje nekretnina "Dipos" d.o.o. Beograd;
11. Društvo s ograničenom odgovornošću za upravljanje intermodalnim terminalom i logističkim centrom u Beogradu "Logistički centri Srbije" Beograd;
12. Privredno društvo za održavanje i obezbeđivanje objekata "Kostolac - Usluge" d.o.o. Kostolac;
13. Preduzeće za zaštitu imovine i održavanje objekata "Kolubara - Usluge" d.o.o. Lazarevac;
14. Privredno društvo za transportne usluge, održavanje i opravku motornih vozila "Autotransport" d.o.o. Kostolac;
15. Privredno društvo za proizvodnju, remont i montažu mašina i opreme "PRIM"; d.o.o. Kostolac;
16. Privredno društvo za rekultivaciju i ozelenjavanje zemljišta "Rio" d.o.o. Kostolac;
17. Privredno društvo za pružanje usluga "PRO-TENT" d.o.o. Obrenovac;
18. "Spomen kompleks za očuvanje kulturno-istorijskih vrednosti i održivi razvoj Cera Spomen kompleks Cer" d.o.o. Šabac;
19. TAČKA KLJUČANJA SRBIJA DOO;
20. Društvo sa ograničenom odgovornošću "Jedinica za upravljanje projektima u javnom sektoru" Beograd;
21. "SPV IBAR" d.o.o. Kraljevo;
22. "SPV LEPENICA" d.o.o. Kragujevac;
23. "SPV TISA" d.o.o. Novi Sad;
24. "SPV SAVA" d.o.o. Sremska Mitrovica;
25. "SPV PČINJA" d.o.o. Vranje;
26. "SPV DUNAV" d.o.o. Novi Sad;
27. "SPV AVALA" d.o.o. Beograd;
28. "SPV NIŠAVA" d.o.o. Niš;
29. "SPV NIŠAVA DVA" d.o.o. Niš;
30. "SPV NIŠAVA TRI" d.o.o. Niš;
31. "Centar za istraživanje reka" d.o.o. Banatska Palanka;
32. Akcionarsko društvo za ispitivanje kvaliteta "Kvalitet" Niš;
33. Privredno društvo "Direkcija KS" d.o.o. Beograd;
34. Privredno društvo za geološka istraživanja i projektovanje "Georad" d.o.o. Drmno;
35. Privredno društvo za trgovinu i ugostiteljstvo "Kolubara-ugostiteljstvo", d.o.o. Vreoci;
36. Privredno društvo "Centar za krompir" društvo sa ograničenom odgovornošću, Guča;
37. Preduzeće za profesionalnu rehabilitaciju i zapošljavanje osoba sa invaliditetom "Grafopromet", društvo sa ograničenom odgovornošću, Kragujevac;
38. Preduzeće za profesionalnu rehabilitaciju i zapošljavanje osoba sa invaliditetom "DES", društvo sa ograničenom odgovornošću, Zaječar;
39. Preduzeće za profesionalnu rehabilitaciju i zapošljavanje osoba sa invaliditetom za proizvodnju obuće "Stil" d.o.o. Zrenjanin;
40. Preduzeće za profesionalnu rehabilitaciju i zapošljavanje osoba sa invaliditetom "DES" društvo sa ograničenom odgovornošću, Beograd;
41. Preduzeće za profesionalnu rehabilitaciju i zapošljavanje osoba sa invaliditetom "Elmont", d.o.o. Niš;
42. Preduzeće za profesionalnu rehabilitaciju i zapošljavanje osoba sa invaliditetom "Pirotex-triko" društvo sa ograničenom odgovornošću, Pirot;
43. Preduzeće za profesionalnu rehabilitaciju i zapošljavanje osoba sa invaliditetom "MAK-DI" društvo sa ograničenom odgovornošću, Kraljevo;
44. "Poljoprivredna savetodavna i stručna služba Kraljevo", društvo sa ograničenom odgovornošću, Kraljevo;
45. "Poljoprivredna savetodavna i stručna služba Vranje", društvo sa ograničenom odgovornošću, Vranje;
46. "Poljoprivredna stručna služba Ruma" društvo sa ograničenom odgovornošću, Ruma;
47. "Poljoprivredna savetodavna i stručna služba Šabac" društvo sa ograničenom odgovornošću, Šabac;
48. "Poljoprivredna savetodavna i stručna služba Kosovska Mitrovica", društvo sa ograničenom odgovornošću, Kosovska Mitrovica;
49. "Poljoprivredna savetodavna i stručna služba Novi Pazar" društvo sa ograničenom odgovornošću, Novi Pazar;
50. "Poljoprivredna savetodavna i stručna služba Prokuplje", društvo sa ograničenom odgovornošću, Prokuplje;
51. "Poljoprivredna savetodavna i stručna služba Užice" društvo sa ograničenom odgovornošću, Užice;
52. "Poljoprivredna savetodavna i stručna služba Požarevac" društvo sa ograničenom odgovornošću, Požarevac;
53. "Poljoprivredna savetodavna i stručna služba Beograd" društvo sa ograničenom odgovornošću, Beograd-Mladenovac;
54. "Poljoprivredna savetodavna i stručna služba Vrbas", društvo sa ograničenom odgovornošću, Vrbas;
55. "Poljoprivredna stručna služba Niš" društvo sa ograničenom odgovornošću, Niš;
56. "Poljoprivredna stručna služba Kikinda" društvo sa ograničenom odgovornošću Kikinda;
57. "Poljoprivredna stručna služba Sombor" društvo sa ograničenom odgovornošću, Sombor;
58. "Poljoprivredna stručna služba Pirot" društvo sa ograničenom odgovornošću, Pirot;
59. "Poljoprivredna stručna služba Poljoprivredna stanica", društvo sa ograničenom odgovornošću, Novi Sad;
60. "Poljoprivredna savetodavna i stručna služba Leskovac", društvo sa ograničenom odgovornošću, Leskovac;
61. "Poljoprivredna stručna služba Zrenjanin", društvo sa ograničenom odgovornošću, Zrenjanin;
62. "Poljoprivredna savetodavna i stručna služba Kruševac", društvo sa ograničenom odgovornošću, Kruševac;
63. "Poljoprivredna stručna služba Čačak", društvo sa ograničenom odgovornošću, Čačak;
64. "Poljoprivredna stručna služba Smederevo" društvo sa ograničenom odgovornošću, Kolari;
65. "Poljoprivredna savetodavna i stručna služba Negotin", društvo sa ograničenom odgovornošću, Negotin;
66. "Poljoprivredna stručna služba Senta" društvo sa ograničenom odgovornošću, Senta;
67. "Poljoprivredna savetodavna i stručna služba Valjevo", društvo sa ograničenom odgovornošću, Valjevo;
68. "Poljoprivredna stručna služba Agrozavod" društvo sa ograničenom odgovornošću, Vršac;
69. "Poljoprivredna stručna služba Bačka Topola", društvo sa ograničenom odgovornošću, Bačka Topola;
70. "Poljoprivredna savetodavna i stručna služba Jagodina", društvo sa ograničenom odgovornošću, Jagodina;
71. "Poljoprivredna savetodavna i stručna služba Kragujevac" društvo sa ograničenom odgovornošću, Kragujevac;
72. "Poljoprivredna stručna služba Sremska Mitrovica", društvo sa ograničenom odgovornošću, Sremska Mitrovica;
73. "Poljoprivredna savetodavna i stručna služba Subotica" a.d, Subotica;
74. "Poljoprivredna savetodavna i stručna služba Kuršumlija" društvo sa ograničenom odgovornošću, Kuršumlija;
75. Privredno društvo za izvođenje građevinskih radova u rudarskoj infrastrukturi i eksploataciju nemetala "Kolubara - Građevinar" d.o.o. Lazarevac.
LISTA DRUŠTAVA KAPITALA 
  U MANJINSKOM VLASNIŠTVU REPUBLIKE SRBIJE
I. Društva kapitala od posebnog interesa
1. Društvo za istraživanje, proizvodnju, preradu, distribuciju i promet nafte i naftnih derivata i istraživanje i proizvodnju prirodnog gasa "Naftna industrija Srbije" a.d. Novi Sad;
2. FCA Srbija d.o.o. Kragujevac;
3. Društvo sa ograničenom odgovornošću za upravljanje razvojem turističkog prostora "Park Palić" Palić;
4. Beograd na vodi d.o.o. Beograd;
5. AL Rawafed Srbija d.o.o. Beograd;
6. BW Kula d.o.o. Beograd;
7. BW Galerija d.o.o. Beograd;
8. SERBIA CHINA INDUSTRIAL PARK "MIHAJLO PUPIN" DOO BEOGRAD;
9. Life Biotech d.o.o. Beograd;
10. SERBIA ZIJIN COPPER DOO BOR;
11. Društvo sa ograničenom odgovornošću za proizvodnju petrohemijskih proizvoda, sirovina i hemikalija "HIP-Petrohemija" Pančevo;
12. Preduzeće za profesionalnu rehabilitaciju i zapošljavanje osoba sa invaliditetom "DEC" d.o.o. Valjevo;
13. Preduzeće za profesionalnu rehabilitaciju i zapošljavanje osoba sa invaliditetom "DES" društvo sa ograničenom odgovornošću, Novi Sad;
14. Preduzeće za profesionalnu rehabilitaciju i zapošljavanje osoba sa invaliditetom "Lak žica" društvo s ograničenom odgovornošću Bor;
15. AD SPORTSKO POSLOVNI CENTAR MILLENNIUM VRŠAC.