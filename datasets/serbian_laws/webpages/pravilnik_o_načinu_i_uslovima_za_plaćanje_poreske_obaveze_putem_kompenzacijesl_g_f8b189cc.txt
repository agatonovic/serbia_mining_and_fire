Title: PRAVILNIKO NAČINU I USLOVIMA ZA PLAĆANJE PORESKE OBAVEZE 
 PUTEM KOMPENZACIJE
URL: https://www.paragraf.rs/propisi/pravilnik-o-nacinu-uslovima-placanja-poreske-obaveze-putem-kompenzacije.html
Extracted: 2025-07-06T23:11:11.699200
================================================================================

Sve informacije o propisu nađite
OVDE
.
Tweet
Prijavite se na
mailing listu
!
PRAVILNIK
O NAČINU I USLOVIMA ZA PLAĆANJE PORESKE OBAVEZE 
 PUTEM KOMPENZACIJE
("Sl. glasnik RS", br. 63/2003 i 44/2018 - dr. zakon)
Član 1
Ovim pravilnikom bliže se uređuju način i uslovi pod kojima 
 poreski dužnik (u daljem tekstu: dužnik) u tekućoj godini može izmiriti poreske 
 obaveze dospele do 31. decembra prethodne godine (u daljem tekstu: dug) putem 
 kompenzacije.
Član 2
Dužnik koji istovremeno ima i potraživanja od budžeta Republike 
 Srbije može, putem bilateralne kompenzacije, izmiriti dug podnošenjem zahteva 
 za plaćanje duga putem kompenzacije (u daljem tekstu: zahtev), pod uslovima 
 da je:
1) prema usaglašenoj knjigovodstvenoj dokumentaciji obaveza 
 budžeta Republike Srbije (u daljem tekstu: budžet) prema dužniku najmanje dvostruko 
 veća od ukupnog duga koji se može izmiriti putem kompenzacije;
2) predmet kompenzacije dug koji predstavlja javni prihod budžeta 
 do iznosa koji pripada budžetu.
Ako se dug sastoji od poreza koji se dele između budžeta i 
 budžeta teritorijalne autonomije i lokalne samouprave (u daljem tekstu: drugi 
 učesnik u raspodeli javnih prihoda), dužnik je obavezan da izmiri deo duga koji 
 pripada drugom učesniku u raspodeli.
Član 3
Dužnik podnosi zahtev Ministarstvu finansija i ekonomije - 
 Sektor za trezor (u daljem tekstu: Trezor).
Uz zahtev, podnosi se sledeća dokumentacija:
1) potvrda o obavezi na Obrascu POO - Potvrda o obavezi, overena 
 od strane korisnika budžetskih sredstava (u daljem tekstu: korisnik) koji ima 
 obavezu prema dužniku, zajedno sa dokumentacijom kojom se dokazuje osnov dugovanja;
2) potvrda o dugu na Obrascu PDU - Potvrda o dugu, overena 
 od strane nadležne organizacione jedinice Poreske uprave (u daljem tekstu: organizaciona 
 jedinica) prema sedištu dužnika;
3) popunjena izjava o kompenzaciji, u četiri primerka, overena 
 od strane dužnika, na Obrascu IOK - Izjava o kompenzaciji međusobnih obaveza 
 i potraživanja;
4) popunjen nalog na teret i u korist odgovarajućeg uplatnog 
 računa javnih prihoda;
5) popunjen i overen nalog na teret i u korist svog računa.
Obrasci POO - Potvrda o obavezi, PDU - Potvrda o dugu i IOK 
 - Izjava o kompenzaciji međusobnih obaveza i potraživanja, odštampani su uz 
 ovaj pravilnik i čine njegov sastavni deo.
Član 4
Korisnik i organizaciona jedinica overavaju Obrazac POO i Obrazac 
 PDU, u roku od sedam radnih dana od dana prijema.
Član 5
Po prihvatanju zahteva i uz ispunjenost uslova iz člana 2 ovog 
 pravilnika, u roku od sedam radnih dana od dana prijema dokumentacije iz člana 
 3 ovog pravilnika (u daljem tekstu: dokumentacija), Trezor overava Obrazac IOK 
 i ispostavlja naloge za obračun na teret i u korist računa budžeta.
Član 6
Kompenzacija se može realizovati u roku od 30 dana od dana 
 overe Obrasca IOK.
Ako dužnik ne realizuje kompenzaciju, u roku iz stava 1 ovog 
 člana, smatra se da nije ni odobrena, a rok za njenu realizaciju ne može se 
 produžiti.
Član 7
Trezor dostavlja dokumentaciju Upravi za javna plaćanja (u daljem 
 tekstu: Uprava) radi realizacije kompenzacije.
Član 8
Po prijemu dokumentacije, Uprava obaveštava dužnika o iznosu 
 duga koji je odobren za kompenzaciju, a ako deo duga pripada drugom učesniku 
 u raspodeli i o iznosu duga koji pripada tom učesniku, sa zahtevom da podnese 
 dokaz o izmirenju duga.
Član 9
Uprava, na osnovu dostavljene dokumentacije i po prijemu dokaza 
 o izmirenju duga koji pripada drugom učesniku u raspodeli, izvršava naloge za 
 obračun na teret i u korist budžeta i odgovarajućeg računa za uplatu javnih 
 prihoda i evidentira izvršene promene u izveštaju o bruto naplati javnih prihoda, 
 izvršenim povraćajima, raspoređenim i neraspoređenim javnim prihodima.
Posle realizacije naloga za obračun, Uprava dostavlja dužniku 
 jedan primerak Obrasca IOK zajedno sa potvrdama, odnosno kopijama naloga o sprovedenom 
 obračunu na teret i u korist računa budžeta i uplatnog računa javnih prihoda.
Dužnik je obavezan da sprovede obračun preko svog računa i 
 dostavi organizacionoj jedinici dokaz o izvršenom evidentiranju sa dokumentacijom 
 iz stava 2 ovog člana.
Član 10
Dužnik može putem kompenzacije, u skladu sa ovim pravilnikom, 
 izmiriti i dug koji pripada drugim učesnicima u raspodeli javnih prihoda, podnošenjem 
 zahteva iz člana 3 ovog pravilnika nadležnom organu teritorijalne autonomije, 
 odnosno lokalne samouprave za poslove finansija, koji ako su ispunjeni uslovi 
 iz člana 5 ovog pravilnika dostavlja dokumentaciju Upravi radi realizacije kompenzacije.
Član 11
Izjava overena od strane oba učesnika u kompenzaciji čini sastavni 
 deo knjigovodstvene dokumentacije na osnovu koje se sprovodi odgovarajuće knjiženje 
 u knjigovodstvima učesnika kompenzacije.
Član 12
Ovaj pravilnik stupa na snagu osmog dana od dana objavljivanja 
 u "Službenom glasniku Republike Srbije".
Obrazac POO*
Republika Srbija
_______________________________
(Naziv korisnika budžetskih sredstava)
_______________________________
(Mesto)
_______________________________
(Datum)
POTVRDA O OBAVEZI
I NAZIV I ADRESA PORESKOG DUŽNIKA:
________________   ________________    ___________
(naziv)                     (adresa) 
                    (PIB)
II OBAVEZA PREMA DUŽNIKU:
Osnov dugovanja: __________________
Razdeo: __________________________
Glava: ___________________________
Funkcija: _________________________
Ekonomska
klasifikacija: ______________________
Iznos duga: ______________________
U Beogradu, ____________ godine
M.P.
OVERAVA
_______________________________
korisnik budžetskih sredstava
Obrazac PDU*
Republika Srbija
Ministarstvo finansija i ekonomije
Poreska uprava
Nadležna organizaciona jedinica
___________________________
POTVRDA O DUGU
Naziv i adresa poreskog dužnika:
___________________________
(naziv)
___________________________
(adresa)
PIB: _________________________
Banke kod kojih se vodi tekući račun:
Naziv banke _______________________
sedište: _______________________
Broj računa: _______________________
Naziv banke _______________________
sedište: _______________________
Broj računa: _______________________
Naziv banke _______________________
sedište: _______________________
Broj računa: _______________________
Naziv banke _______________________
sedište: _______________________
Broj računa: _______________________
Poreski dug po vrsti, iznosu i pripadnosti budžetu:
Vrsta
Iznos koji pripada budžetu Republike Srbije
Drugi učesnik u raspodeli javnih prihoda
Iznos koji pripada drugim učesnicima u 
 raspodeli javnih prihoda
Ukupan iznos
Račun za uplatu javnih prihoda
1.
2.
3.
4.
5.
6.
U Beogradu, ____________ godine
M.P.
OVERAVA
_______________________________
nadležna organizaciona jedinica
Obrazac IOK*
IZJAVA O KOMPENZACIJI MEĐUSOBNIH OBAVEZA I POTRAŽIVANJA
I UČESNIK
________________________
________________________
(Korisnik budžetskih sredstava)
Račun broj: ______________
M.P.
POTPIS
____________________
Razdeo: __________________________
Glava: ___________________________
Funkcija: _________________________
Ekonomska
klasifikacija: ______________________
Iznos obaveze prema drugom učesniku
______________________________
(iznos)
U Beogradu, ________________ godine
M.P.
OVERAVA
_____________________________
I UČESNIK - TREZOR
II UČESNIK
Naziv i adresa poreskog dužnika
_____________________________
(naziv)
_____________________________
(adresa)
PIB: ________________________
Banke kod kojih se vodi tekući račun:
Naziv banke _______________________
sedište: _______________________
Broj računa: _______________________
Naziv banke _______________________
sedište: _______________________
Broj računa: _______________________
Naziv banke _______________________
sedište: _______________________
Broj računa: _______________________
Poreski dug po vrsti, iznosu i pripadnosti budžetu:
Vrsta
Iznos koji pripada budžetu Republike Srbije
Drugi učesnik u raspodeli javnih prihoda
Iznos koji pripada drugim učesnicima u raspodeli javnih 
 prihoda
Ukupan iznos
Račun za uplatu javnih prihoda
1.
2.
3.
4.
5.
6.
U Beogradu, ____________ godine
M.P.
OVERAVA
_______________________________
II UČESNIK - DUŽNIK