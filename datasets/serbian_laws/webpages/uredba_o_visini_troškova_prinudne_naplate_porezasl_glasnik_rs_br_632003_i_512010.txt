Title: UREDBAO VISINI TROŠKOVA PRINUDNE NAPLATE POREZA
URL: https://www.paragraf.rs/propisi/uredba-visini-troskova-prinudne-naplate-poreza.html
Extracted: 2025-07-06T23:17:55.656340
================================================================================

Sve informacije o propisu nađite
OVDE
.
Tweet
Prijavite se na
mailing listu
!
﻿
UREDBA
O VISINI TROŠKOVA PRINUDNE NAPLATE POREZA
("Sl. glasnik RS", br. 63/2003 i 51/2010)
Član 1
Ovom uredbom uređuje se visina troškova u postupku prinudne 
 naplate poreza i sporednih poreskih davanja (u daljem tekstu: troškovi) koji 
 padaju na teret poreskog obveznika.
Član 2
U postupku prinudne naplate plaćaju se troškovi, i to:
1) za svaki izlazak poreskog izvršitelja radi popisa 
 i procene pokretne stvari ili nepokretnosti poreskog obveznika, nezavisno 
 od toga da li je pokretna stvar, odnosno nepokretnost u posedu poreskog 
 obveznika ili u državini drugog lica, u postupku obezbeđenja poreskog 
 potraživanja u prinudnoj naplati poreza (zaloga) i u postupku prinudne 
 naplate poreske obaveze
3.000 dinara
2) za svaki izlazak poreskog izvršitelja radi zaplene 
 popisane pokretne stvari, odnosno nepokretnosti poreskog obveznika u postupku 
 prinudne naplate poreske obaveze, kao i u postupku obezbeđenja poreskog 
 potraživanja u prinudnoj naplati poreza iz pokretnih stvari
3.000 dinara
3) za svako održano usmeno javno nadmetanje u postupku 
 prodaje zaplenjenih pokretnih stvari, odnosno nepokretnosti poreskog obveznika
4.000 dinara
4) svedoku za prisustvovanje radnjama poreskog izvršitelja 
 u postupku obezbeđenja poreskog potraživanja u prinudnoj naplati poreza 
 i u postupku prinudne naplate poreske obaveze - po danu
2.000 dinara
Član 3
Troškove procene popisanih pokretnih stvari poreskog obveznika 
 od strane drugog stručnog lica određuje Poreska uprava zaključkom, uzimajući 
 u obzir zahtev tog lica u pogledu visine nagrade za izvršenu procenu.
Troškovi veštaka u postupku utvrđivanja početne vrednosti nepokretnosti 
 radi prinudne naplate poreske obaveze utvrđuju se na način iz stava 1. ovog člana.
Član 4
Troškovi čuvanja i prodaje zaplenjenih hartija od vrednosti 
 poreskog obveznika u postupku prinudne naplate poreske obaveze iz hartija od 
 vrednosti, određuju se ugovorom o deponovanju, čuvanju i prodaji hartija od 
 vrednosti koji zaključuju Poreska uprava i banka, odnosno druga finansijska 
 organizacija.
U slučaju kad hartije od vrednosti iz stava 1. ovog člana čuva i prodaje Centralni registar, depo i kliring hartija od vrednosti, naknada za čuvanje i prodaju tih hartija određuje se prema tarifi tog registra.
Ugovor iz stava 1. ovog člana, u ime Poreske uprave, potpisuje 
 direktor Poreske uprave ili lice koje on ovlasti.
Član 5
Troškove prevoza, skladištenje i čuvanje oduzetih pokretnih 
 stvari poreskog obveznika u postupku prinudne naplate poreske obaveze, kao i 
 troškove oglašavanja prodaje zaplenjenih pokretnih stvari, odnosno nepokretnosti, 
 koja se vrši putem usmenog javnog nadmetanja, Poreska uprava utvrđuje zaključkom, 
 u stvarnim iznosima.
Član 6
U postupku prinudne naplate sekundarne poreske obaveze iz člana 
 31 Zakona o poreskom postupku i poreskoj administraciji ("Službeni glasnik 
 RS", br. 80/02, 84/02 - ispravka, 23/03 - ispravka, 70/03, 55/04, 61/05, 85/05 - dr. zakon, 62/06 - dr. zakon, 61/07, 20/09 i 72/09 - dr. zakon), troškovi se utvrđuju u iznosima i 
 na način iz čl. 1-5. ove uredbe.
Član 7
Troškovi prinudne naplate, kao i troškovi iz čl. 2-6. ove uredbe, 
 uplaćuju se na propisani podračun konsolidovanog računa trezora Republike Srbije.
Član 8
(Brisan)
Član 9
Danom stupanja na snagu ove uredbe prestaje da važi Uredba 
 o određivanju troškova prinudne naplate ("Službeni glasnik RS", broj 
 38/98).
Član 10
Ova uredba stupa na snagu osmog dana od dana objavljivanja 
 u "Službenom glasniku Republike Srbije".