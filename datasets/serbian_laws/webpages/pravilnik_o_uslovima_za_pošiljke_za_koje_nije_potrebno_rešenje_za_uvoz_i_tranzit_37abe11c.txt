Title: PRAVILNIKO USLOVIMA ZA POŠILJKE ZA KOJE NIJE POTREBNO REŠENJE ZA UVOZ
I TRANZIT
URL: https://www.paragraf.rs/propisi/pravilnik-o-uslovima-za-posiljke-za-koje-nije-potrebno-resenje-za-uvoz-i-tranzit.html
Extracted: 2025-07-06T23:14:45.771159
================================================================================

Sve informacije o propisu nađite
OVDE
.
Tweet
Prijavite se na
mailing listu
!
PRAVILNIK
O USLOVIMA ZA POŠILJKE ZA KOJE NIJE POTREBNO REŠENJE ZA UVOZ
I TRANZIT
("Sl. glasnik RS", br. 39/2019,  35/2021 i 115/2023)
Član 1
Ovim pravilnikom bliže se propisuju uslovi za pošiljke za koje nije potrebno
rešenje za uvoz i tranzit.
Član 2
Rešenje za uvoz pošiljki, koje podležu veterinarsko-sanitarnoj kontroli
na graničnom prelazu, nije potrebno pod uslovom da se radi o sledećim pošiljkama, i to:
1) sterilisane konzerve od mesa i sterilisane konzerve od ribe i proizvoda
ribarstva;
2) mešovita hrana, osim one koja u svom sastavu sadrži meso i proizvode od mesa i mešovita hrana koja sadrži prerađene proizvode od mleka, a koja nije održiva na sobnoj temperaturi;
3) prerađena hrana za kućne ljubimce;
4) hrana za kućne ljubimce u konzervi;
4a) prerađen protein životinjskog porekla i dobijeni proizvodi od sporednih proizvoda životinjskog porekla koji su namenjeni isključivo za proizvodnju hrane za kućne ljubimce i koji se isporučuju direktno u objekat koji je odobren za proizvodnju hrane za kućne ljubimce ili u objekat za skladištenje dobijenih proizvoda koji je odobren za skladištenje hrane za životinje u skladu sa posebnim propisom kojim se uređuje registracija i odobravanje objekata za sakupljanje, preradu i uništavanje sporednih proizvoda životinjskog porekla;
5) koža koja je podvrgnuta kompletnom procesu štavljenja, "wet blue" tretmanu,
tretmanu "piklovanja", tretmanu bazom i salamurom pH vrednosti od 12 do 13 u trajanju
od najmanje osam sati;
6) prerađena vuna;
7) prerađena dlaka;
8) prerađeno perje;
9) kućice puževa;
10) topljeni vosak.
Pošiljke iz stava 1. ovog člana prati međunarodna veterinarska potvrda
(sertifikat) koja je izdata i potpisana od strane nadležnog veterinarskog inspektora ili
ovlašćenog veterinara države izvoznice ili zemlje porekla (u daljem tekstu: međunarodni sertifikat)
kojom se potvrđuje njihova bezbednost.
Član 3
Rešenje za tranzit preko teritorije Republike Srbije pošiljaka koje podležu
veterinarsko-sanitarnoj kontroli na graničnom prelazu nije potrebno za pošiljke:
1) proizvoda dobijenih toplotnom obradom na temperaturi ne manjoj od 70
o
C (pasterizacija, sterilizacija i kuvanje) i proizvoda dobijenih postupkom fermentacije
koji isključuje mogućnost prenošenja zaraznih bolesti, pod uslovom da je u međunarodnom sertifikatu,
koji prati pošiljku, potvrđeno da je proizvod dobijen od zdravih životinja pod kontrolom
nadležne veterinarske inspekcije;
2) mesa (osim mesa goveda), riba, konzumnih riba i proizvoda ribarstva,
rakova, školjki, žaba, mekušaca i prerađenih puževa, pod uslovom da je u međunarodnom sertifikatu
potvrđeno da je pošiljka bezbedna i da se njom ne može preneti zarazna bolest životinja koja
podleže obavezi prijavljivanja;
3) kolagena, želatina i sirovina za njihovu proizvodnju, pod uslovom da
ih prati međunarodni sertifikat kojim se potvrđuje njihova bezbednost;
4) konzumnih jaja i proizvoda od jaja, pod uslovom da ih prati međunarodni
sertifikat kojim se potvrđuje njihova bezbednost;
5) meda i proizvoda pčela, pod uslovom da ih prati međunarodni sertifikat
kojim se potvrđuje njihova bezbednost;
6) prirodnih i veštačkih omotača (creva) u zatvorenoj ambalaži, pod uslovom
da ih prati međunarodni sertifikat kojim se potvrđuje način obrade kojim se garantuje njihova
bezbednost;
7) mešovite hrane u skladu sa propisom kojim se uređuje lista mešovite
hrane i način vršenja kontrole te hrane;
8) sirove vune, sirovih koža, sirovog krzna životinja, dlake i repova,
pod uslovom da je u međunarodnom sertifikatu potvrđeno da u zemlji izvoznici nisu utvrđene
zarazne bolesti sa liste Međunarodne organizacije za zaštitu zdravlja životinja -
Office
International des Epizooties
(OIE) za vrstu životinja od kojih je proizvod dobijen, da
ti proizvodi potiču od zdravih životinja i da se tom pošiljkom ne može preneti nijedna zarazna
bolest koja podleže obavezi prijavljivanja;
9) obrađenih koža, kože koje je podvrgnuta kompletnom procesu štavljenja, "wet
blue" tretmanu, tretmanu "piklovanja", tretmanu bazom i salamurom pH vrednosti
od 12 do 13 u trajanju od najmanje osam sati, prerađene vune, prerađene dlake i prerađenog
perja, kućica puževa i topljenog voska, pod uslovom da ih prati međunarodni sertifikat kojim
se potvrđuje način obrade kojim se garantuje njihova bezbednost;
10) hrane za životinje, ribljeg brašna, prerađenog proteina životinjskog
porekla, hrane za ribe, mleka u prahu, topljenih masnoća, proizvoda od krvi za ishranu životinja,
sirovina za proizvodnju hrane za kućne ljubimce, hrane za pse i mačke i druge kućne ljubimce,
pod uslovom da je u međunarodnom sertifikatu, koji prati pošiljku, potvrđeno da hrana za
životinje, odnosno da sastojci hrane potiču iz mesta u kojima ne vladaju zarazne bolesti
životinja i da je proizvodni proces pod stalnom veterinarskom kontrolom, čime se obezbeđuje
da se tom pošiljkom ne mogu preneti zarazne bolesti životinja, kao i da je u ovom sertifikatu
opisan način prerade i mikrobiološka ispravnost;
11) lovnih trofeja, pod uslovom da ih prati međunarodni sertifikat kojim
se potvrđuje način obrade kojim se garantuje njihova bezbednost;
12) prerađenog stajnjaka, pod uslovom da ih prati međunarodni sertifikat
kojim se potvrđuje stepen obrade i njihova bezbednost;
13) proizvoda pčelarstva za upotrebu u pčelarstvu, pod uslovom da ih prati
međunarodni sertifikat kojim se potvrđuje način obrade kojim se garantuje njihova bezbednost.
Član 4
Danom stupanja na snagu ovog pravilnika prestaje da važi Pravilnik o vrstama
pošiljaka proizvoda životinjskog porekla za koje nije potrebno rešenje o veterinarsko-sanitarnim
uslovima koje te pošiljke moraju ispunjavati prilikom uvoza i provoza ("Službeni list
SRJ", broj 2/96).
Član 5
Ovaj pravilnik stupa na snagu osmog dana od dana objavljivanja u "Službenom
glasniku Republike Srbije".
Samostalni član Pravilnika o izmeni
Pravilnika o uslovima za pošiljke za koje nije potrebno rešenje za uvoz i tranzit
("Sl. glasnik RS", br. 115/2023)
Član 2
Ovaj pravilnik stupa na snagu narednog dana od dana objavljivanja u "Službenom glasniku Republike Srbije", a primenjuje se od 1. januara 2024. godine.