Title: PRAVILNIKO NAČINU VOĐENJA JEDINSTVENOG LIČNOG REGISTRA USVOJENJA
URL: https://www.paragraf.rs/propisi/pravilnik-o-nacinu-vodjenja-jedinstvenog-licnog-registra-usvojenja.html
Extracted: 2025-07-06T23:11:35.554915
================================================================================

Sve informacije o propisu nađite
OVDE
.
Tweet
Prijavite se na
mailing listu
!
PRAVILNIK
O NAČINU VOĐENJA JEDINSTVENOG LIČNOG REGISTRA USVOJENJA
("Sl. glasnik RS", br. 88/2023)
Član 1
Ovim pravilnikom uređuje se način vođenja Jedinstvenog ličnog registra usvojenja.
Član 2
Podaci koje sadrži Jedinstveni lični registar usvojenja koriste se za jedinstveno evidentiranje usvojitelja i usvojenika.
Član 3
Jedinstveni lični registar usvojenja, u skladu sa zakonom, vodi ministarstvo nadležno za porodičnu zaštitu.
Jedinstveni lični registar usvojenja koristi i organ starateljstva u postupku izbora usvojitelja.
Član 4
Jedinstveni lični registar usvojenja sadrži evidenciju podataka o:
1) budućim usvojiteljima za koje je utvrđeno da su podobni da usvoje dete (opšta podobnost usvojitelja);
2) deci za koju je utvrđeno da su podobna da budu usvojena (opšta podobnost usvojenika);
3) budućim usvojiteljima - stranim državljanima (opšta podobnost usvojitelja).
Član 5
U evidenciju o budućim usvojiteljima za koje je utvrđeno da su podobni da usvoje dete (opšta podobnost usvojitelja), upisuju se sledeći podaci:
A. Opšti podaci:
1) ime i prezime;
2) datum i mesto rođenja;
3) jedinstveni matični broj građana;
4) prebivalište, odnosno boravište;
5) nacionalnost;
6) državljanstvo;
7) školska sprema;
8) zanimanje;
9) zaposlenost;
10) zdravstveno stanje;
11) bračni status;
12) stambeni status;
13) materijalni status.
B. Motivacija za usvojenje deteta:
1) broj dece;
2) pol deteta;
3) uzrast deteta;
4) nacionalnost;
5) zdravstveno stanje.
V. Podaci o organu starateljstva:
1) naziv;
2) adresa (mesto, ulica i broj);
3) broj telefona;
4) imejl adresa.
Član 6
U evidenciju o deci za koje je utvrđeno da su podobna da budu usvojena (opšta podobnost usvojenika), upisuju se sledeći podaci:
A. Opšti podaci o detetu:
1) ime i prezime;
2) pol;
3) datum i mesto rođenja;
4) jedinstveni matični broj građana;
5) državljanstvo;
6) prebivalište, odnosno boravište;
7) nacionalnost;
8) porodični status deteta;
9) starateljstvo nad detetom;
10) zdravstveni status deteta (opšte zdravstveno stanje, fizički ili čulni nedostaci, psiho-fizički razvoj, intelektualni razvoj, motorni razvoj, socijalni razvoj, emocionalni razvoj, razvoj govora, prognoza psiho-fizičkog razvoja).
B. Podaci o roditeljima deteta:
1) ime i prezime;
2) datum i mesto rođenja;
3) jedinstveni matični broj građana;
4) prebivalište, odnosno boravište;
5) nacionalnost;
6) državljanstvo;
7) školska sprema;
8) zaposlenost;
9) zdravstveno stanje;
10) socijalne disfunkcije.
V. Podaci u odluci o opštoj podobnosti deteta da bude usvojeno:
1) datum sačinjavanja nalaza i stručnog mišljenja psihologa;
2) datum sačinjavanja nalaza i stručnog mišljenja pedagoga;
3) datum sačinjavanja nalaza i stručnog mišljenja socijalnog radnika;
4) datum sačinjavanja nalaza i stručnog mišljenja pravnika;
5) datum sačinjavanja nalaza i stručnog mišljenja lekara;
6) nalaz i stručno mišljenje drugih ovlašćenih ustanova;
7) broj i datum donošenja odluke o opštoj podobnosti deteta da bude usvojeno.
G. Podaci o organu starateljstva:
1) naziv;
2) adresa (mesto, ulica i broj);
3) broj telefona;
4) imejl adresa.
Član 7
U evidenciju o budućim usvojiteljima - stranim državljanima (opšta podobnost usvojitelja), upisuju se sledeći podaci:
A. Opšti podaci:
1) ime i prezime;
2) datum i mesto rođenja;
3) državljanstvo;
4) prebivalište, odnosno boravište;
5) država u kojoj žive;
6) školska sprema;
7) zanimanje;
8) zaposlenost;
9) zdravstveno stanje;
10) bračni status;
11) stambeni status;
12) materijalni status;
13) važenje dozvole za usvojenje.
B. Motivacija za usvojenje deteta:
1) broj dece;
2) pol deteta;
3) uzrast deteta;
4) nacionalnost;
5) zdravstveno stanje deteta.
Član 8
Organ starateljstva koji je utvrdio da je dete podobno da bude usvojeno (opšta podobnost usvojenika) vodi podatke o detetu u jedinstvenom sistemu za zaštitu i automatizaciju instrumenata socijalne zaštite (SOZIS), koji je utvrđen propisom kojim su uređeni organizacija, normativi i standardi rada centra za socijalni rad.
Organ starateljstva iz stava 1. ovog člana dostavlja obaveštenje elektronskim putem ministarstvu nadležnom za porodičnu zaštitu o donošenju odluke o utvrđivanju da je dete podobno da bude usvojeno.
Obaveštenje iz stava 2. ovog člana sadrži: ime i prezime deteta, prebivalište deteta, jedinstveni matični broj deteta i broj i datum odluke o utvrđivanju odluke da je dete podobno da bude usvojeno.
Po dobijanju obaveštenja iz stava 2. ovog člana, ministarstvo nadležno za porodičnu zaštitu unosi podatke o detetu za koje je utvrđeno da je podobno da bude usvojeno u Jedinstveni lični registar usvojenja korišćenjem jedinstvenog sistema za zaštitu i automatizaciju instrumenata socijalne zaštite (SOZIS).
Član 9
Organ starateljstva koji je utvrdio da su budući usvojitelji podobni da usvoje dete (opšta podobnost usvojitelja), vodi podatke o budućim usvojiteljima u jedinstvenom sistemu za zaštitu i automatizaciju instrumenata socijalne zaštite (SOZIS).
Organ starateljstva iz stava 1. ovog člana obaveštava elektronskim putem ministarstvo nadležno za porodičnu zaštitu o donošenju odluke da su budući usvojitelji podobni da usvoje dete.
Obaveštenje iz stava 2. ovog člana sadrži: ime i prezime budućeg usvojitelja, prebivalište budućeg usvojitelja, jedinstveni matični broj budućeg usvojitelja i broj i datum odluke o utvrđivanju opšte podobnosti budućih usvojitelja.
Po dobijanju obaveštenja iz stava 2. ovog člana, Ministarstvo nadležno za porodičnu zaštitu unosi podatke o budućim usvojiteljima koji su podobni da usvoje dete u Jedinstveni lični registar usvojenja korišćenjem jedinstvenog sistema za zaštitu i automatizaciju instrumenata socijalne zaštite (SOZIS).
Član 10
Podatke iz evidencije o budućim usvojiteljima - stranim državljanima unosi u Jedinstveni lični registar usvojenja ministarstvo nadležno za porodičnu zaštitu na osnovu dokumentacije koju uz zahtev za usvojenje podnose budući usvojitelji - strani državljani.
Član 11
Danom stupanja na snagu ovog pravilnika prestaje da važi Pravilnik o načinu vođenja Jedinstvenog ličnog registra usvojenja ("Službeni glasnik RS", broj 63/05).
Član 12
Ovaj pravilnik stupa na snagu osmog dana od dana objavljivanja u "Službenom glasniku Republike Srbije".