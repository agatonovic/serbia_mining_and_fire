Title: PRAVILNIKO LISTI MERA PREVENCIJE STVARANJA OTPADA
URL: https://www.paragraf.rs/propisi/pravilnik-o-listi-mera-prevencije-stvaranja-otpada.html
Extracted: 2025-07-06T23:10:43.957265
================================================================================

Sve informacije o propisu nađite
OVDE
.
Tweet
Prijavite se na
mailing listu
!
PRAVILNIK
O LISTI MERA PREVENCIJE STVARANJA OTPADA
("Sl. glasnik RS", br. 7/2019)
Član 1
Ovim pravilnikom propisuje se lista mera prevencije stvaranja otpada.
Član 2
Listu mera iz člana 1. ovog pravilnika čine mere koje utiču na:
1) stvaranja otpada;
2) dizajn, proizvodnju i fazu distribucije proizvoda;
3) potrošnju i fazu upotrebe proizvoda.
Član 3
U mere koje utiču na opšte uslove stvaranja otpada ubrajaju se:
1) korišćenje planiranih mera, ili drugih ekonomskih instrumenata kojima
se podstiče efikasno korišćenje resursa;
2) promocija istraživanja i razvoja u oblasti postizanja čistijih tehnologija
i proizvoda sa manje otpada, kao i širenje i korišćenje rezultata takvog istraživanja i razvoja;
3) razvoj efikasnih i sadržajnih indikatora pritisaka na životnu sredinu
povezanih sa stvaranjem otpada u cilju doprinosa sprečavanja nastanka stvaranja otpada na
nivou jedinice lokalne samouprave, autonomne pokrajine i Republike Srbije.
Član 4
U mere koje utiču na dizajn, proizvodnju i fazu distribucije proizvoda
ubrajaju se:
1) podsticanje eko-dizajna (sistematske interakcije aspekata zaštite životne
sredine u dizajn proizvoda sa ciljem unapređenja ekoloških karakteristika proizvoda tokom
celog njegovog ciklusa);
2) pružanje informacija o tehnikama prevencije stvaranja otpada sa ciljem
jednostavnije primene najbolje dostupnih tehnika u industriji;
3) organizovanje obuke nadležnih organa u pogledu uključivanja zahteva
za prevenciju stvaranja otpada prilikom izdavanja dozvola u skladu sa zakonom kojim se uređuje
upravljanje otpadom i zakonom kojim se uređuje integrisano sprečavanje i kontrola zagađivanja
životne sredine;
4) uključivanje mera za sprečavanje proizvodnje otpada u postrojenjima
za koja se ne izdaje integrisana dozvola - mere mogu obuhvatiti procenu prevencije ili planove;
5) organizovanje kampanja u cilju jačanja svesti ili pružanja finansijske
pomoći i saveta kod donošenja odluka i drugih vidova podrške;
6) zaključivanje sporazuma, organizovanje foruma potrošača/proizvođača
ili sektorskih pregovora kako bi se relevantni poslovni ili industrijski sektori podstakli
da izrade sopstvene planove prevencije stvaranja otpada ili da zamene proizvode (i/ili njihovu
ambalažu) koji proizvode previše otpada;
7) podsticanje pouzdanog sistema upravljanja životnom sredinom (EMS), uključujući
i EMAS i ISO 14001.
Član 5
U mere koje utiču na potrošnju i fazu upotrebe proizvoda ubrajaju se mere
kojima se:
1) ekonomskim instrumentima, podstiče odgovornije ponašanje potrošača prema
životnoj sredini u smislu kupovine proizvoda sa što manje ambalaže;
2) podstiče organizovanje kampanja podizanja javne svesti i davanje informacija
namenjenih javnosti ili određenoj grupi potrošača;
3) podstiče korišćenje eko-znaka;
4) podstiče saradnja sa privredom i industrijom kroz izradu posebnih studija
o korišćenju proizvoda, u okviru integrisanih politika za korišćenje proizvoda, ili sa trgovcima
na malo o dostupnosti informacija o prevenciji stvaranja otpada i korišćenje proizvoda koji
u manjoj meri utiču na životnu sredinu;
5) podstiče integracija kriterijuma zaštite životne sredine i prevencije
stvaranja otpada u postupcima javnih i korporativnih nabavki;
6) podstiče ponovna upotreba i/ili reparacija (popravka) proizvoda kojima
ističe rok trajanja (ili se iz tehničkih razloga ne mogu koristiti), ili njihovih komponenti,
posebno kroz obrazovne, ekonomske, logističke ili druge mere kao što je podrška ili osnivanje
akreditovanih centara za reparaciju (popravke) i ponovno korišćenje proizvoda, kao i mreže
za reparaciju (popravku) u posebno gusto naseljenim regionima.
Član 6
Ovaj pravilnik stupa na snagu osmog dana od dana objavljivanja u "Službenom
glasniku Republike Srbije".