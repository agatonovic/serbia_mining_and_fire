Title: AUTENTIČNO TUMAČENJEODREDBE ČLANA 48. ZAKONA O IZVRŠENJU I OBEZBEĐENJU
      ("SLUŽBENI GLASNIK RS", BROJ 106/15)
URL: https://www.paragraf.rs/propisi/autenticno-tumacenje-odredbe-clana-48-zakona-izvrsenju-obezbedjenju.html
Extracted: 2025-07-06T23:07:57.441771
================================================================================

Sve informacije o propisu nađite
OVDE
.
Tweet
Prijavite se na
mailing listu
!
AUTENTIČNO TUMAČENJE
ODREDBE ČLANA 48. ZAKONA O IZVRŠENJU I OBEZBEĐENJU
      ("SLUŽBENI GLASNIK RS", BROJ 106/15)
("Sl. glasnik RS", br. 106/2016)
Odredba člana 48. Zakona o izvršenju i obezbeđenju glasi:
"Izvršni postupak vodi se i na predlog i u korist lica
  koje kao izvršni poverilac nije označeno u izvršnoj ili verodostojnoj ispravi,
  ako javnom ili po zakonu overenom ispravom dokaže da je potraživanje iz izvršne
  ili verodostojne isprave prešlo na njega, a ako takav dokaz nije moguć - ako
  prelaz potraživanja dokaže pravnosnažnom ili konačnom odlukom donetom u parničnom,
  prekršajnom ili upravnom postupku.
Kad posle donošenja rešenja o izvršenju na osnovu izvršne ili
  verodostojne isprave potraživanje pređe sa izvršnog poverioca na drugo lice,
  na predlog sticaoca zaključkom se utvrđuje da je on stupio na mesto izvršnog
  poverioca, ako prelaz dokaže javnom ili po zakonu overenom ispravom.
Odredbe st. 1. i 2. ovog člana shodno se primenjuju i kad se
  izvršni postupak vodi prema licu koje u izvršnoj ili verodostojnoj ispravi
  nije označeno kao dužnik, kao i kada posle donošenja rešenja o izvršenju na
  osnovu izvršne ili verodostojne isprave obaveza izvršnog dužnika pređe na drugo
  lice, kao sticaoca obaveze.
Sticalac stupa u izvršni postupak u stanju u kome se nalazi
  u času stupanja."
Ovu odredbu treba razumeti tako da sud koji rešava o predlogu
  za izvršenje dužan je da utvrdi istovetnost dužnika navedenog u izvršnoj ispravi
  i izvršnog dužnika navedenog u predlogu za izvršenje. Ako te istovetnosti nema,
  dužan je da zatraži da izvršni poverilac dostavi javnu ili po zakonu overenu
  ispravu kojom dokazuje da je obaveza prešla s dužnika koji je naveden u izvršnoj
  ispravi na treće lice koje je navedeno u predlogu za izvršenje. Ako takvom
  ispravom ne raspolaže dužan je da prelaz obaveze dokaže pravnosnažnom ili konačnom
  odlukom donetom u parničnom, prekršajnom ili upravnom postupku.
Navedena pravila važe i kada je prelaz obaveze predviđen zakonom
  ili drugim propisom.
Ovo autentično tumačenje objaviti u "Službenom glasniku
  Republike Srbije".