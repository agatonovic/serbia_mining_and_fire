Title: PRAVILNIKO JAVNIM ISPRAVAMA KOJE IZDAJE SREDNJA ŠKOLA
URL: https://www.paragraf.rs/propisi/pravilnik-o-javnim-ispravama-koje-izdaje-srednja-skola.html
Extracted: 2025-07-06T23:10:03.854012
================================================================================

Sve informacije o propisu nađite
OVDE
.
Tweet
Prijavite se na
mailing listu
!
PRAVILNIK
O JAVNIM ISPRAVAMA KOJE IZDAJE SREDNJA ŠKOLA
("Sl. glasnik RS", br. 102/2022 i 34/2023)
Član 1
Ovim pravilnikom propisuju se obrasci javnih isprava koje izdaje srednja škola (u daljem tekstu: škola).
Član 2
Škola izdaje učeniku prilikom upisa u školu đačku
knjižicu, koja se štampa na Obrascu 1. veličine 10 x 14 cm, na
80-gramskoj hartiji, sa Malim grbom Republike Srbije u pozadini teksta
na svakoj desnoj strani obrasca, u mekom plastificiranom povezu, a kada
se štampa i izdaje dvojezično iste je veličine.
Član 3
Škola izdaje učeniku svedočanstvo za svaki završeni razred na Obrascu 2.
Svedočanstvo iz stava 1. ovog člana izdaje se na
100-gramskoj hartiji sa Malim grbom Republike Srbije u pozadini teksta,
na svetložutoj podlozi, u obliku lista veličine 21 x 29,5 cm, a kada se
štampa i izdaje dvojezično veličine 25 x 35 cm.
Ukoliko se knjiga evidencije o obrazovno-vaspitnom
radu vodi u elektronskom obliku, škola može da štampa i izdaje
svedočanstvo čija je sadržina utvrđena ovim pravilnikom, na
100-gramskoj hartiji sa Malim grbom Republike Srbije u pozadini teksta,
na svetložutoj podlozi, u obliku lista veličine 21 x 29,5 cm, sa
serijskim brojem.
Ukoliko se knjiga evidencije o obrazovno-vaspitnom
radu vodi u elektronskom obliku, škola može da štampa i izdaje
dvojezično svedočanstvo čija je sadržina utvrđena ovim pravilnikom, na
100-gramskoj hartiji sa Malim grbom Republike Srbije u pozadini teksta,
na svetložutoj podlozi, u obliku lista veličine 21 x 29,5 cm, sa
serijskim brojem.
Član 4
Učeniku koji se ispisuje iz škole izdaje se ispisnica
na Obrascu 3. u obliku lista veličine 21 x 29,5 cm, na 100-gramskoj
hartiji sa Malim grbom Republike Srbije u pozadini teksta, na
svetložutoj podlozi, a kada se štampa i izdaje dvojezično veličine 25 x
35 cm.
Ukoliko se knjiga evidencije o obrazovno-vaspitnom
radu vodi u elektronskom obliku, škola može da štampa i izdaje
ispisnicu čija je sadržina utvrđena ovim pravilnikom, na 100-gramskoj
hartiji sa Malim grbom Republike Srbije u pozadini teksta, na
svetložutoj podlozi, u obliku lista veličine 21 x 29,5 cm, sa serijskim
brojem.
Ukoliko se knjiga evidencije o obrazovno-vaspitnom
radu vodi u elektronskom obliku, škola može da štampa i izdaje
dvojezičnu ispisnicu čija je sadržina utvrđena ovim pravilnikom, na
100-gramskoj hartiji sa Malim grbom Republike Srbije u pozadini teksta,
na svetložutoj podlozi, u obliku lista veličine 25 x 35 cm, sa
serijskim brojem.
Član 5
Učeniku koji je savladao deo nastavnog plana i
programa polaganjem ispita iz jednog ili više predmeta škola izdaje
uverenje o položenom ispitu na Obrascu 4. u obliku lista veličine 21 x
29,5 cm, na 100-gramskoj hartiji sa Malim grbom Republike Srbije u
pozadini teksta, na svetložutoj podlozi, a kada se štampa i izdaje
dvojezično veličine 25 x 35 cm.
Učeniku koji je položio ispite, odnosno savladao
program za smer gimnazije, ili za obrazovni profil zasnovan na
standardu kvalifikacija, škola izdaje uverenje o položenim ispitima u
okviru savladanog programa za obrazovni profil, na Obrascu 5. u obliku
tabaka veličine 21 x 29,5 cm, na 100-gramskoj hartiji sa Malim grbom
Republike Srbije u pozadini teksta, na svetložutoj podlozi, a kada se
štampa i izdaje dvojezično veličine 25 x 35 cm.
Učeniku koji je savladao program stručnog
osposobljavanja škola izdaje uverenje o položenom ispitu za stručnu
osposobljenost na Obrascu 6. u obliku lista veličine 21 x 29,5 cm, na
120-gramskoj hartiji sa Malim grbom Republike Srbije u pozadini teksta,
na svetloplavoj podlozi, a kada se štampa i izdaje dvojezično veličine
25 x 35 cm.
Učeniku koji je savladao nastavni plan i program
specijalističkog obrazovanja škola izdaje uverenje o položenom
specijalističkom ispitu na Obrascu 7. u obliku lista veličine 21 x 29,5
cm, na 120-gramskoj hartiji sa Malim grbom Republike Srbije u pozadini
teksta, na svetložutoj podlozi, a kada se štampa i izdaje dvojezično
veličine 25 x 35 cm.
Ukoliko se knjiga evidencije o obrazovno-vaspitnom
radu vodi u elektronskom obliku, škola može da štampa i izdaje uverenja
iz st. 1, 2. i 4. ovog člana, čija je sadržina utvrđena ovim
pravilnikom, na 100-gramskoj hartiji sa Malim grbom Republike Srbije u
pozadini teksta, na svetložutoj podlozi, u obliku lista veličine 21 x
29,5 cm, sa serijskim brojem.
Ukoliko se knjiga evidencije o obrazovno-vaspitnom
radu vodi u elektronskom obliku, škola može da štampa i izdaje
dvojezična uverenja iz st. 1, 2. i 4. ovog člana, čija je sadržina
utvrđena ovim pravilnikom, na 100-gramskoj hartiji sa Malim grbom
Republike Srbije u pozadini teksta, na svetložutoj podlozi, u obliku
lista veličine 25 x 35 cm, sa serijskim brojem.
Ukoliko se knjiga evidencije o obrazovno-vaspitnom
radu vodi u elektronskom obliku, škola može da štampa i izdaje uverenje
iz stava 3. ovog člana, čija je sadržina utvrđena ovim pravilnikom, na
100-gramskoj hartiji sa Malim grbom Republike Srbije u pozadini teksta,
na svetloplavoj podlozi, u obliku lista veličine 21 x 29,5 cm, sa
serijskim brojem.
Ukoliko se knjiga evidencije o obrazovno-vaspitnom
radu vodi u elektronskom obliku, škola može da štampa i izdaje
dvojezično uverenje iz stava 3. ovog člana, čija je sadržina utvrđena
ovim pravilnikom, na 100-gramskoj hartiji sa Malim grbom Republike
Srbije u pozadini teksta, na svetloplavoj podlozi, u obliku lista
veličine 25 x 35 cm, sa serijskim brojem.
Uverenje iz stava 2. ovog člana važi uz odgovarajuću diplomu iz čl. 7. i 8. ovog pravilnika
Član 6
Učeniku koji je stekao obrazovanje za rad u trajanju
od dve godine škola izdaje diplomu na Obrascu 8. u obliku lista
veličine 21 x 29,5 cm, na 120-gramskoj hartiji sa Malim grbom Republike
Srbije u pozadini teksta, na svetloplavoj podlozi, a kada se štampa i
izdaje dvojezično veličine 25 x 35 cm.
Ukoliko se knjiga evidencije o obrazovno-vaspitnom
radu vodi u elektronskom obliku, škola može da štampa i izdaje diplomu
iz stava 1. ovog člana, čija je sadržina utvrđena ovim pravilnikom, na
100-gramskoj hartiji sa Malim grbom Republike Srbije u pozadini teksta,
na svetloplavoj podlozi, u obliku lista veličine 21 x 29,5 cm, sa
serijskim brojem.
Ukoliko se knjiga evidencije o obrazovno-vaspitnom
radu vodi u elektronskom obliku, škola može da štampa i izdaje
dvojezičnu diplomu iz stava 1. ovog člana, čija je sadržina utvrđena
ovim pravilnikom, na 100-gramskoj hartiji sa Malim grbom Republike
Srbije u pozadini teksta, na svetloplavoj podlozi, u obliku lista
veličine 25 x 35 cm, sa serijskim brojem.
Član 7
Učeniku koji je stekao srednje obrazovanje u trajanju
od tri godine škola izdaje diplomu na Obrascu 9. u obliku lista
veličine 21 x 29,5 cm, na 120-gramskoj hartiji sa Malim grbom Republike
Srbije u pozadini teksta, na svetloplavoj podlozi, a kada se štampa i
izdaje dvojezično veličine 25 x 35 cm.
Ukoliko se knjiga evidencije o obrazovno-vaspitnom
radu vodi u elektronskom obliku, škola može da štampa i izdaje diplomu
iz stava 1. ovog člana, čija je sadržina utvrđena ovim pravilnikom, na
100-gramskoj hartiji sa Malim grbom Republike Srbije u pozadini teksta,
na svetloplavoj podlozi, u obliku lista veličine 21 x 29,5 cm, sa
serijskim brojem.
Ukoliko se knjiga evidencije o obrazovno-vaspitnom
radu vodi u elektronskom obliku, škola može da štampa i izdaje
dvojezičnu diplomu iz stava 1. ovog člana, čija je sadržina utvrđena
ovim pravilnikom, na 100-gramskoj hartiji sa Malim grbom Republike
Srbije u pozadini teksta, na svetloplavoj podlozi, u obliku lista
veličine 25 x 35 cm, sa serijskim brojem.
Član 8
Učeniku koji je završio srednje obrazovanje u
trajanju od četiri godine škola izdaje diplomu na Obrascu 10. u obliku
lista veličine 21 x 29,5 cm, na 120-gramskoj hartiji sa Malim grbom
Republike Srbije u pozadini teksta, na svetloplavoj podlozi, a kada se
štampa i izdaje dvojezično veličine 25 x 35 cm.
Ukoliko se knjiga evidencije o obrazovno-vaspitnom
radu vodi u elektronskom obliku, škola može da štampa i izdaje diplomu
iz stava 1. ovog člana, čija je sadržina utvrđena ovim pravilnikom, na
100-gramskoj hartiji sa Malim grbom Republike Srbije u pozadini teksta,
na svetloplavoj podlozi, u obliku lista veličine 21 x 29,5 cm, sa
serijskim brojem.
Ukoliko se knjiga evidencije o obrazovno-vaspitnom
radu vodi u elektronskom obliku, škola može da štampa i izdaje
dvojezičnu diplomu iz stava 1. ovog člana, čija je sadržina utvrđena
ovim pravilnikom, na 100-gramskoj hartiji sa Malim grbom Republike
Srbije u pozadini teksta, na svetloplavoj podlozi, u obliku lista
veličine 25 x 35 cm, sa serijskim brojem.
Član 9
Učeniku koji je završio specijalističko obrazovanje
škola izdaje diplomu na Obrascu 11. u obliku lista veličine 21 x 29,5
cm, na 120-gramskoj hartiji sa Malim grbom Republike Srbije u pozadini
teksta, na svetloplavoj podlozi, a kada se štampa i izdaje dvojezično
veličine 25 x 35 cm.
Ukoliko se knjiga evidencije o obrazovno-vaspitnom
radu vodi u elektronskom obliku, škola može da štampa i izdaje diplomu
iz stava 1. ovog člana, čija je sadržina utvrđena ovim pravilnikom, na
100-gramskoj hartiji sa Malim grbom Republike Srbije u pozadini teksta,
na svetloplavoj podlozi, u obliku lista veličine 21 x 29,5 cm, sa
serijskim brojem.
Ukoliko se knjiga evidencije o obrazovno-vaspitnom
radu vodi u elektronskom obliku, škola može da štampa i izdaje
dvojezičnu diplomu iz stava 1. ovog člana, čija je sadržina utvrđena
ovim pravilnikom, na 100-gramskoj hartiji sa Malim grbom Republike
Srbije u pozadini teksta, na svetloplavoj podlozi, u obliku lista
veličine 25 x 35 cm, sa serijskim brojem.
Član 10
Obrasci br. 1, 2, 3, 4, 5, 6, 7, 8, 9, 10. i 11. odštampani su uz ovaj pravilnik i čine njegov sastavni deo.
Obrasci 2-11. imaju serijski broj.
Član 11
Duplikati javnih isprava iz ovog pravilnika izdaju se
na obrascima propisanim ovim pravilnikom, na čijem se gornjem desnom
uglu prve strane ispisuje reč: "DUPLIKAT" slovima veličine 5 mm.
Član 12
Ako se prilikom popunjavanja javne isprave sa
serijskim brojem pogreši, obrazac javne isprave se precrtava sa dve
paralelne dijagonalne crvene linije i zapisnički konstatuje da je
obrazac sa određenim serijskim brojem poništen.
Zapisnik i poništeni primerak obrasca javne isprave čuvaju se u školi deset godina.
Član 13
Danom stupanja na snagu ovog pravilnika prestaje da
važi Pravilnik o javnim ispravama koje izdaje srednja škola ("Službeni
glasnik RS", broj 56/19).
Đačke knjižice koje su škole izdale učenicima
upisanim zaključno sa školskom 2021/2022. godinom ostaju u upotrebi do
kraja školovanja tih učenika.
U đačku knjižicu iz stava 2. ovog člana, na prvoj
unutrašnjoj strani, ispod jedinstvenog matičnog broja građana (JMBG),
ručno se unosi podatak o dodeljenom jedinstvenom obrazovnom broju
učenika (JOB-u) i overava pečatom škole.
Član 14
Ovaj pravilnik stupa na snagu narednog dana od dana objavljivanja u "Službenom glasniku Republike Srbije".
Obrasce  koji su sastavni deo ovog pravilnika, objavljene u "Sl. glasniku RS", br. 102/2022 i izmenjene u "Sl. glasniku RS", br. 34/2023, možete pogledati
OVDE