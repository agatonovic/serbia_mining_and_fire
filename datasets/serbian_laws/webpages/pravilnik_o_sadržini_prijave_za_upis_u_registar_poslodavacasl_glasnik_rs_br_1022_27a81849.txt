Title: PRAVILNIKO SADRŽINI PRIJAVE ZA UPIS U REGISTAR POSLODAVACA
URL: https://www.paragraf.rs/propisi/pravilnik-o-sadrzini-prijave-za-upis-u-registar-poslodavaca.html
Extracted: 2025-07-06T23:13:51.245368
================================================================================

Sve informacije o propisu nađite
OVDE
.
Tweet
Prijavite se na
mailing listu
!
PRAVILNIK
O SADRŽINI PRIJAVE ZA UPIS U REGISTAR POSLODAVACA
("Sl. glasnik RS", br. 102/2006 i 44/2018
	   - dr. zakon)
Član 1
Ovim pravilnikom uređuje se sadržina prijave (u daljem tekstu:
evidenciona prijava) za upis u Registar pravnih i fizičkih lica, državnih organa
i organizacija, organa i organizacija jedinica teritorijalne autonomije i lokalne
samouprave i drugih organa i organizacija u kojima se isplaćuju zarade, odnosno
plate (u daljem tekstu: Registar poslodavaca).
Član 2
Poslodavac iz člana 108b stav 1. Zakona o porezu na dohodak
građana ("Službeni glasnik RS", br. 24/01, 80/02 - dr. zakon, 135/04,
62/06 i 65/06 - ispravka) dostavlja evidencionu prijavu nadležnoj organizacionoj
jedinici Poreske uprave prema mestu svog sedišta, odnosno prebivališta, u skladu
sa ovim pravilnikom.
Poslodavac - pravno lice koji je, prema obimu svojih poreskih
obaveza, svrstan u velike poreske obveznike, dostavlja evidencionu prijavu organizacionoj
jedinici Poreske uprave nadležnoj za velike poreske obveznike, saglasno zakonu
koji uređuje poreski postupak i poresku administraciju.
Član 3
Evidenciona prijava podnosi se u pisanom obliku, neposredno
ili poštom preporučeno.
Član 4
Evidenciona prijava podnosi se na Obrascu ERP - Prijava za
evidentiranje poslodavaca, koji je odštampan uz ovaj pravilnik i čini njegov
sastavni deo.
Član 5
Obrazac ERP sadrži podatke o podnosiocu prijave, i to:
1) za identifikaciju;
2) o obavljanju delatnosti.
Član 6
U Obrazac ERP poslodavac unosi podatke na sledeći način:
1) u delu 1 - Podaci za identifikaciju, unosi se:
(1) pod red. br. 1.1 - poreski identifikacioni broj (PIB) iz
potvrde o dodeljenom PIB-u i izvršenoj registraciji, odnosno iz Obrasca REG -
Potvrda o izvršenoj registraciji; podatke na ovom rednom broju unose pravna lica,
preduzetnici, stalne poslovne jedinice stranog lica i drugi subjekti kojima je
dodeljen PIB, a smatraju se poslodavcem u smislu ovog pravilnika;
(2) pod red. br. 1.2 - jedinstveni matični broj građana (JMBG)
dodeljen od strane nadležnog državnog organa; podatke na ovom rednom broju unosi
fizičko lice koje je poslodavac;
(3) pod red. br. 1.3 - matični broj lica (pravnog lica, radnje,
stalne poslovne jedinice stranog lica) iz Registra jedinica razvrstavanja; podatke
na ovom rednom broju unose pravna lica, preduzetnici i stalne poslovne jedinice
stranog lica;
(4) pod red. br. 1.4 - firma (puno poslovno ime), u nazivu
i pravnoj formi kako je navedena u osnivačkom aktu, odnosno registrovana kod
organa nadležnog za registraciju; podatke na ovom rednom broju unose pravna lica,
preduzetnici i stalne poslovne jedinice stranog lica;
(5) pod red. br. 1.5 - firma (skraćeno poslovno ime), u nazivu
i obliku kako je navedena u osnivačkom aktu, odnosno registrovana kod organa
nadležnog za registraciju; podatke na ovom rednom broju unose pravna lica, preduzetnici
i stalne poslovne jedinice stranog lica; ukoliko se koristi više skraćenih poslovnih
imena koja su navedena u osnivačkom aktu, odnosno registrovana kod organa nadležnog
za registraciju, upisuju se jedno ime;
(6) pod red. br. 1.6 - ime i prezime podnosioca prijave; podatke
na ovom rednom broju unosi fizičko lice koje je poslodavac;
(7) pod red. br. 1.7 - podaci o sedištu, odnosno prebivalištu;
podatke na ovom rednom broju unose pravna lica, preduzetnici, stalne poslovne
jedinice stranog lica, kao i fizička lica koja su poslodavci, i to:
- pod red. br. 1.7.1 - naziv opštine u kojoj je sedište, odnosno
prebivalište podnosioca evidencione prijave;
- pod red. br. 1.7.2 - naziv mesta u kojem je sedište, odnosno
prebivalište podnosioca evidencione prijave;
- pod red. br. 1.7.3 - naziv ulice u kojoj je sedište, odnosno
prebivalište podnosioca evidencione prijave;
- pod red. br. 1.7.4 - kućni broj (broj i slovo ukoliko postoji
oznaka uz broj) u ulici u kojoj je sedište, odnosno prebivalište podnosioca evidencione
prijave;
- pod red. br. 1.7.5 - sprat, broj stana i slovo (ukoliko postoji
slovna oznaka uz broj) stana u kojem je sedište, odnosno prebivalište podnosioca
evidencione prijave;
- pod red. br. 1.7.6 - broj telefona u sedištu, odnosno prebivalištu
podnosioca evidencione prijave;
- pod red. br. 1.7.7 - broj
fax-a
u sedištu, odnosno
 prebivalištu podnosioca evidencione prijave;
- pod red. br. 1.7.8 -
e-mail
podnosioca evidencione prijave;
2) u delu 2 - Podaci o obavljanju delatnosti, unosi se:
(1) pod red. br. 2.1 - šifra i naziv pretežne delatnosti koju
obavlja poslodavac;
(2) pod red. br. 2.2 - datum upisa poslodavca u registar koji
vodi organ nadležan za registraciju.
Član 7
U slučaju kad posle izvršenog upisa u Registar poslodavaca
dođe do izmene podataka koji su bili iskazani u evidencionoj prijavi - Obrazac
ERP, poslodavac je dužan da nadležnoj organizacionoj jedinici Poreske uprave
podnese novu evidencionu prijavu sa popunjenim podacima koji su izmenjeni, najkasnije
u roku od pet dana od dana nastanka izmene.
U slučaju iz stava 1. ovog člana ispod oznake "Obrazac
ERP" upisuju se reči: "PROMENA PODATAKA".
Kod izmene podataka iz evidencione prijave, u novoj evidencionoj
prijavi obavezno se iskazuje podatak na red. br. 1.1. na kome se unosi PIB, odnosno
na red. br. 1.2. na kome se unosi JMBG, kao i na rednom broju na kome se unosi
podatak koji se menja.
Član 8
Poreska uprava izdaje Potvrdu o izvršenom evidentiranju u Registru
poslodavaca, na Obrascu PERP, koji je odštampan uz ovaj pravilnik i čini njegov
sastavni deo.
Član 9
Republički fond za penzijsko i invalidsko osiguranje zaposlenih
i Poreska uprava vršiće razmenu podataka od značaja za vođenje evidencije u Registru
poslodavaca, u skladu sa zakonom i drugim propisima.
Član 10
Organ, odnosno organizacija nadležna za vođenje odgovarajućeg
registra lica iz člana 2. stav 1. ovog pravilnika dostaviće nadležnoj organizacionoj
jedinici Poreske uprave neophodne podatke o poslodavcima iz člana 33. Zakona
o izmenama i dopunama Zakona o porezu na dohodak građana ("Službeni glasnik
RS", br. 62/06 i 65/06 - ispravka), najkasnije do 8. januara 2007. godine.
Lice koje je svojstvo poslodavca steklo u smislu ovog pravilnika
od 28. jula do 31. decembra 2006. godine evidencionu prijavu podneće najkasnije
do 8. januara 2007. godine.
Član 11
Ovaj pravilnik stupa na snagu narednog dana od dana objavljivanja
u "Službenom glasniku Republike Srbije".
Obrazac ERP*
REPUBLIKA SRBIJA
MINISTARSTVO FINANSIJA - PORESKA
UPRAVA
Organizaciona jedinica      ___________________
PRIJAVA
ZA EVIDENTIRANJE POSLODAVACA
1.
PODACI ZA IDENTIFIKACIJU:
1.1.
Poreski identifikacioni broj (PIB)
1.2.
Jedinstveni matični broj građana (JMBG)
1.3.
Matični broj lica (pravnog lica, radnje, stalne poslovne
jedinice stranog lica)
1.4.
Firma (puna oznaka)
1.5.
Firma (skraćena oznaka)
1.6.
Ime i prezime
1.7.
Podaci o sedištu, odnosno prebivalištu ili boravištu:
1.7.1.
Opština
1.7.2.
Mesto
1.7.3.
Naziv ulice
1.7.4.
Kućni broj (broj i slovo)
1.7.5.
Sprat, broj stana i slovo
1.7.6.
Broj telefona
1.7.7.
Broj fax-a
1.7.8.
E-mail
2.
PODACI O OBAVLJANJU DELATNOSTI:
2.1.
Pretežna delatnost:
Šifra:
Naziv delatnosti
2.2.
Datum upisa u registar
popunjava podnosilac
prijave:
Prijavu, odnosno
njen deo pripremio poreski savetnik:
(Potpis poreskog
savetnika)
(PIB poreskog
savetnika)
(JMBG poreskog
savetnika)
Pod krivičnom i materijalnom
odgovornošću izjavljujem da su podaci u prijavi potpuni i tačni
(Mesto)
(Datum)
(Potpis odgovornog
lica)
M.P.
popunjava Poreska
uprava:
Potvrda o prijemu
evidencione prijave:
Obrazac PERP*
REPUBLIKA SRBIJA
Ministarstvo finansija
Poreska uprava
_____________________
(organizaciona jedinica)
Broj: ___________________
POTVRDA
O IZVRŠENOM  EVIDENTIRANJU
U REGISTRU
POSLODAVACA
Obveznik (poslodavac)
(naziv)
,
(adresa)
(PIB)
evidentiran u Registar poslodavaca
.
(datum)
U
(mesto izdavanja potvrde)
M. P.
(datum izdavanja potvrde)
(potpis ovlašćenog lica)