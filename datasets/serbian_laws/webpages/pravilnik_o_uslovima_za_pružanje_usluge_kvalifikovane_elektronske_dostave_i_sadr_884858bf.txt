Title: PRAVILNIKO USLOVIMA ZA PRUŽANJE USLUGE KVALIFIKOVANE ELEKTRONSKE DOSTAVE
I SADRŽAJU POTVRDE O PRIJEMU I DOSTAVI ELEKTRONSKE PORUKE
URL: https://www.paragraf.rs/propisi/pravilnik-uslovi-pruzanje-usluge-kvalifikovane-elektronske-dostave-potvrda-o-prijemu.html
Extracted: 2025-07-06T23:14:49.034773
================================================================================

Sve informacije o propisu nađite
OVDE
.
Tweet
Prijavite se na
mailing listu
!
PRAVILNIK
O USLOVIMA ZA PRUŽANJE USLUGE KVALIFIKOVANE ELEKTRONSKE DOSTAVE
I SADRŽAJU POTVRDE O PRIJEMU I DOSTAVI ELEKTRONSKE PORUKE
("Sl. glasnik RS", br. 99/2020 i 74/2021)
Predmet Pravilnika
Član 1
Ovim pravilnikom bliže se uređuju uslovi za pružanje usluge kvalifikovane
elektronske dostave i sadržaj potvrde o prijemu i dostavi elektronske poruke koju izdaje
pružalac usluge kvalifikovane elektronske dostave.
Obavljanje usluge kvalifikovane elektronske dostave u skladu
sa propisima standardima i preporukama
Član 2
Pružalac usluge kvalifikovane elektronske dostave (u daljem tekstu: pružalac
usluge) dužan je da pruža uslugu saglasno zahtevima sledećih standarda:
1) ETSI EN 319 401 - "General Policy requirements for Trust Service
Providers";
2) ETSI EN 319 521 - "Electronic Signatures and Infrastructures (ESI);
Policy and security requirements for Electronic Registered Delivery Service Providers" (u
daljem tekstu: EN 319 521);
3) ETSI EN 319 522 - "Electronic Signatures and Infrastructures (ESI);
Electronic Registered Delivery Services" (u daljem tekstu: EN 319 522), uključujući:
(1) Part 1: Framework and Architecture,
(2) Part 2: Semantic Contents,
(3) Part 3: Formats,
(4) Part 4: Bindings:
- 319 522-4-1: message delivery binding,
- 319 522-4-2: evidence and identification binding,
- 319 522-4-3: capability/requirements binding;
4) ETSI EN 119 524-1 - "Electronic Signatures and Infrastructures
(ESI); Testing Conformance and Interoperability of Electronic Registered Delivery Services;
Part 1: Testing conformance";
5) ETSI EN 119 524-2 - "Electronic Signatures and Infrastructures
(ESI); Testing Conformance and Interoperability of Electronic Registered Delivery Services;
Part 2: Test suites for interoperability testing of Electronic Registered Delivery Service
Providers";
6) zahtevima iz drugih standarda na koji standardi iz tač. 1)-5) ovog stava
direktno i indirektno upućuju, kao i saglasno drugim standardima, dokumentima i preporukama
koje se odnose na pružanje kvalifikovanih usluga od poverenja, utvrđenim ovim pravilnikom
i drugim propisima donetim na osnovu Zakona o elektronskom dokumentu, elektronskoj identifikaciji
i uslugama od poverenja u elektronskom poslovanju (u daljem tekstu: Zakon).
Primena opštih odredbi za pružanje kvalifikovanih usluga
od poverenja
Član 3
Pružalac usluge kvalifikovane elektronske dostave dužan je da, u skladu
sa propisima koji uređuju uslove za pružanje kvalifikovanih usluga od poverenja, primenjuje
opšte odredbe za pružanje kvalifikovanih usluga od poverenja koji se odnose na:
1) obavljanje kvalifikovanih usluga od poverenja u skladu sa propisima
standardima i preporukama;
2) ugovor o pružanju kvalifikovanih usluga od poverenja;
3) sadržaj akata pružaoca usluge;
4) opšte uslove za pružanje usluga;
5) politiku pružanja usluge i praktična pravila za pružanje usluge;
6) informacionu bezbednost;
7) ljudske resurse;
8) osiguranje od odgovornosti za štetu nastalu vršenjem kvalifikovane usluge
od poverenja;
9) korišćenje sigurnih uređaja i proizvoda;
10) čuvanje relevantnih informacija;
11) plan završetka rada pružaoca usluge.
Politika i praktična pravila pružanja usluge kvalifikovane
elektronske dostave
Član 4
Politika pružanja usluge kvalifikovane elektronske dostave definiše zahteve
koje treba da ispunjava usluga kvalifikovane elektronske dostave, dok praktična pravila pružanja
usluge kvalifikovane elektronske dostave definišu operativne procedure u cilju ispunjenja
tih zahteva, tj. način na koji pružalac usluge ispunjava tehničke, organizacione i proceduralne
zahteve poslovanja koji su određeni u politici pružanja usluge kvalifikovane elektronske
dostave, saglasno Zakonu i propisima kojima se uređuju uslovi za pružanje kvalifikovanih
usluga od poverenja.
Politika pružanja usluge kvalifikovane elektronske dostave se definiše
nezavisno od specifičnog operativnog okruženja pružaoca usluge, dok praktična pravila pružanja
usluge kvalifikovane elektronske dostave daju detaljan opis organizacione strukture, operativnih
procedura, kao i fizičko i računarsko okruženje pružaoca usluge, saglasno Zakonu i propisima
kojima se uređuju uslovi za pružanje kvalifikovanih usluga od poverenja.
Uslovi koje treba da ispunjavaju politika i praktična pravila
Član 5
Politika pružanja usluge kvalifikovane elektronske dostave i praktična
pravila pružanja usluge kvalifikovane elektronske dostave moraju biti usklađeni sa odredbama
Zakona, odredbama propisa donetih na osnovu zakona, kao i zahtevima standarda koji su tim
propisima propisani da se primenjuju.
Politika pružanja usluge kvalifikovane elektronske dostave i praktična
pravila pružanja usluge kvalifikovane elektronske dostave treba da ispunjavaju zahteve iz
standarda EN 319 521, uključujući zahteve iz drugih standarda na koje se iz tog standarda
direktno i indirektno upućuje, a koji se odnose na politiku i praktična pravila pružanja
usluge kvalifikovane elektronske dostave.
Uslovi za pružanje usluge kvalifikovane elektronske dostave
Član 6
Pružalac usluge dužan je da za pružanje usluge obezbedi sledeće uslove:
1) zaključi ugovor o pružanju usluge kvalifikovane elektronske dostave
sa korisnikom;
2) izvrši proveru identiteta korisnika prilikom registracije;
3) proveri identitet korisnika, odnosno izvrši autentikaciju i autorizaciju
prilikom pristupa usluzi kvalifikovane elektronske dostave, na osnovu šeme identifikacije
srednjeg ili višeg nivoa pouzdanosti u skladu sa Zakonom;
4) vrši proveru identiteta pošiljaoca pre izvršene kvalifikovane elektronske
dostave;
5) vrši proveru identiteta primaoca pre izvršene kvalifikovane elektronske
dostave;
6) poseduje podatke da je sadržaj elektronske poruke primljen, prosleđen
i preuzet;
7) obezbedi da elektronska poruka sadrži sve propisane elemente;
8) obezbedi da u toku vršenja kvalifikovane elektronske dostave nije bilo
promene sadržaja podataka;
9) obavesti primaoca i pošiljaoca u slučaju izmene sadržaja podataka prilikom
pružanja usluge kvalifikovane elektronske dostave;
10) obezbedi da vreme slanja, primanja, prosleđivanja i preuzimanja elektronske
poruke bude potvrđeno kvalifikovanim elektronskim vremenskim žigom;
11) obezbedi elektronsko čuvanje podataka o izvršenju kvalifikovane elektronske
dostave odnosno o pojedinačnim dostavama u skladu sa standardom ETSI TS 119 511 - "Policy&security
requirements for trust service providers providing long-term preservation of digital signatures
or unsigned data using signature techniques" i standardom ETSI TS 119 512 - "Protocols
for trust service providers providing long-term preservation of digital signatures or unsigned
data using signature techniques";
12) obezbedi čuvanje relevantnih informacija;
13)
(brisana)
14) obezbedi ažuran spisak korisnika usluge i servis putem koga drugi pružaoci
usluge  izvršavaju
proveru adrese korisnika;
15) da u okviru svoje usluge omoguće prijem i slanje poruka i kada je pošiljalac
ili primalac poruke korisnik drugog pružaoca usluge kvalifikovane elektronske dostave;
16) da omoguće obaveštavanje pošiljaoca o prosleđivanju i preuzimanju dostavljene
elektronske poruke koja je izvršena na platformi drugog pružaoca usluge.
Provera identiteta i registracija korisnika
Član 7
Registracija korisnika usluge kvalifikovane elektronske dostave vrši se
na zahtev korisnika, tako što je pružalac usluge dužan da pri registraciji korisnika obezbedi:
1) da pre uspostavljanja ugovornog odnosa sa korisnikom, javno informiše
korisnika na jasnom i razumljivom jeziku o relevantnim uslovima korišćenja usluge kvalifikovane
elektronske dostave;
2) da se, ukoliko se korisnik identifikuje kao fizičko lice, utvrdi i proveri identitet korisnika, i to:
(1) uz fizičko prisustvo, a na osnovu lične karte, putne isprave, strane putne isprave, putne isprave za strance ili lične karte za strance, ili
(2) putem javne isprave koja služi kao sredstvo identifikacije na daljinu, u skladu sa zakonom, ili
(3) putem identifikacije na daljinu u skladu sa zakonom;
3) da se, ukoliko se korisnik identifikuje kao pravno lice:
(1) u skladu sa tačkom 2) ovog stava utvrdi i proveri identitet
ovlašćenog lica korisnika koje u ime korisnika podnosi zahtev za uslugu kvalifikovane elektronske
dostave;
(2) proveri ovlašćenje na bazi akta korisnika kojim se ovlašćeno
lice ovlašćuje da u ime korisnika zahteva uslugu kvalifikovane elektronske dostave;
(3) proveri podatke o korisniku kao pravnom licu na bazi uvida
u podatke Agencije za privredne registre ili na bazi akta nadležnog organa o registraciji
pravnog lica;
4) da se od korisnika pribave tačne i pouzdane informacije o fizičkoj adresi,
ili drugim atributima, koji opisuju kako se korisnik može kontaktirati;
5) da se sa korisnikom zaključi ugovor.
Prilikom registracije korisnika pružalac usluge dužan je da ispuni i druge
uslove predviđene propisom kojim se uređuju uslovi za pružanje kvalifikovanih usluga od poverenja.
Slanje elektronske poruke
Član 8
Slanje elektronske poruke u okviru usluge kvalifikovane elektronske dostave
vrši se tako što pošiljalac elektronsku poruku šalje pružaocu usluge sa kojim ima zaključen
ugovor radi slanja primaocu.
Pružalac usluge je u obavezi da prilikom pružanja usluge kvalifikovane elektronske dostave izda dve potvrde pošiljaocu, i to:
1) potvrdu da je primio elektronsku poruku pošiljaoca i prosledio je primaocu;
2) potvrdu da je primalac preuzeo dostavljenu elektronsku poruku.
Ukoliko pošiljalac i primalac imaju zaključen ugovor sa istim pružaocem
usluge, elektronska poruka se prosleđuje direktno primaocu.
Ukoliko pošiljalac i primalac nemaju zaključen ugovor sa istim pružaocem
usluge, elektronska poruka se prosleđuje pružaocu usluge sa kojim primalac ima zaključen
ugovor.
Sadržaj potvrde prijema elektronske poruke od strane pružaoca
usluge
Član 9
Potvrda o prijemu elektronske poruke iz člana 8. stav 2. tačka 1) ovog
pravilnika sadrži:
1) identifikacionu oznaku elektronske poruke koju je dodelio pružalac usluge;
2) podatke o pošiljaocu i primaocu, i to:
(1) za fizičko lice: ime i prezime,
(2) za pravno lice: naziv, matični broj, odnosno jedinstvenu identifikacionu
oznaku u skladu sa pravnom regulativom države,
(3) adresu za elektronsku dostavu;
3) podatke koji povezuju potvrdu sa sadržajem elektronske poruke;
4) datum i vreme kada je pružalac usluge primio elektronsku poruku pošiljaoca;
5) datum i vreme kada je elektronska poruka prosleđena primaocu, odnosno
njegovom pružaocu usluge.
Sadržaj potvrde dostave elektronske poruke primaocu
Član 10
Pružalac usluge je dužan da u okviru softverskog rešenja za elektronsku
dostavu obezbedi primaocu da potvrdi dostavu, odnosno prijem elektronske poruke, čime se
elektronska poruka smatra dostavljenom.
Nakon dobijanja potvrde o prijemu elektronske poruke od strane primaoca,
pružalac usluge je u obavezi da bez odlaganja o tome obavesti pošiljaoca.
Potvrda iz stava 2. ovog člana mora najmanje da sadrži:
1) identifikacionu oznaku elektronske poruke koju je dodelio pružalac usluge;
2) podatke o pošiljaocu i primaocu, i to:
(1) za fizičko lice: ime i prezime,
(2) za pravno lice: naziv, matični broj, odnosno jedinstvenu identifikacionu
oznaku u skladu sa pravnom regulativom države,
(3) adresu za elektronsku dostavu;
3) podatke koji povezuju potvrdu sa sadržajem elektronske poruke;
4) datum i vreme kada je prosleđena elektronska poruka dostavljena, odnosno
preuzeta od strane primaoca.
Upotreba naprednog elektronskog pečata
Član 11
Potvrde iz čl. 9 i 10. ovog pravilnika pružalac usluge dostavlja automatski
u elektronskom obliku potpisane naprednim elektronskim pečatom, a na zahtev ih može izdati
u elektronskom ili papirnom obliku.
Napredni elektronski pečat iz stava 1. ovog člana mora da ispunjava uslove
definisane zakonom koji uređuje kvalifikovane usluge od poverenja.
Čuvanje relevantnih informacija
Član 12
Pružalac usluge je dužan da potvrde iz člana 8. stav 2. ovog pravilnika
čuva i učini dostupnim korisniku.
Pored potvrda iz stava 1. ovog člana, pružalac usluge je dužan da čuva
i:
1) podatke o utvrđivanju i potvrdi identiteta korisnika;
2) podatke o utvrđivanju identiteta pošiljaoca pre izvršene kvalifikovane
elektronske dostave;
3) podatke o proveri i utvrđivanju identiteta primaoca pre izvršene kvalifikovane
elektronske dostave;
4) podatke da je sadržaj elektronske poruke primljen i prosleđen;
5) podatke da je sadržaj dostavljene elektronske poruke preuzet;
6) dokaze da nije bilo promene sadržaja podataka u toku vršenja kvalifikovane
elektronske dostave;
7) podatke o vremenu slanja, primanja, prosleđivanja i preuzimanja elektronske
poruke, koji su potvrđeni kvalifikovanim elektronskim vremenskim žigom.
Pružalac usluge je dužan da obezbedi poverljivost, integritet i dostupnost
podataka iz st. 1. i 2. ovog člana.
Podaci iz st. 1. i 2. ovog člana se čuvaju trajno.
Ljudski resursi koje zapošljava pružalac usluge
Član 13
Pružalac usluge obezbeđuje neophodne ljudske resurse, odnosno zaposlene
koji moraju da poseduju ekspertsko znanje, iskustvo i neophodnu kvalifikaciju za uslugu koja
se pruža, i to:
1) najmanje dva zaposlena sa stečenim obrazovanjem iz oblasti informaciono-komunikacionih
tehnologija na osnovnim akademskim ili osnovnim strukovnim studijama i radnim iskustvom od
najmanje tri godine u oblasti održavanja i bezbednosti informacionih sistema i položen najmanje
jedan od ispita: CompTIA Security+, ISC2 CISSP ili SANS GSEC, kao i da zaposleni redovno,
a najmanje jednom godišnje pohađaju obuke i seminare u cilju obnavljanja znanja o novim bezbednosnim
pretnjama i aktuelnim bezbednosnim procedurama;
2) najmanje dva zaposlena sa stečenim obrazovanjem iz oblasti informacionih
sistema na osnovnim akademskim studijama i pet godina radnog iskustva u oblasti informacionih
sistema i položen najmanje jedan od ispita: ISC2 CISSP ispit ili SANS GSEC, kao i da zaposleni
redovno, a najmanje jednom godišnje pohađaju obuke i seminare u cilju obnavljanja znanja
o novim bezbednosnim pretnjama i aktuelnim bezbednosnim procedurama.
Razmena elektronskih poruka između pružalaca usluge kvalifikovane elektronske dostave
Član 14
Razmena elektronskih poruka između pružalaca usluge kvalifikovane elektronske dostave omogućava pružaocima usluge da vrše proveru adresa korisnika drugog pružaoca usluge, čime se omogućava prijem i slanje poruka i kada je pošiljalac ili primalac poruke korisnik drugog pružaoca usluge kvalifikovane elektronske dostave.
Pružalac usluge je dužan da svim drugim pružaocima usluge dostavi parametre za pristup servisu za proveru podataka o adresama svojih korisnika, koji na upit daje informaciju o postojanju konkretne adrese u spisku korisnika pružaoca usluge.
Pristup servisu mora da funkcioniše na principu autorizovanog upita za
proveru podataka o adresi korisnika usluge.
Svaki pružalac usluge dužan je da drugom pružaocu usluge omogući pristup
servisu za proveru podataka o adresi korisnika, na osnovu autorizovanog upita.
Završna odredba
Član 15
Ovaj pravilnik stupa na snagu osmog dana od dana objavljivanja u "Službenom
glasniku Republike Srbije".