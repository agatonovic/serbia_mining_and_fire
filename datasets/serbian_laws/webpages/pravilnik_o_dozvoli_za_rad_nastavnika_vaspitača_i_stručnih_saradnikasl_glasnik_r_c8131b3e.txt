Title: Pravilnik o dozvoli za rad nastavnika, vaspitača i stručnih saradnika
URL: https://www.paragraf.rs/propisi/pravilnik-dozvoli-rad-nastavnika-vaspitaca-strucnih-saradnika.html
Extracted: 2025-07-06T23:09:37.212576
================================================================================

Sve informacije o propisu nađite
OVDE
.
Tweet
Prijavite se na
mailing listu
!
PRAVILNIK
O DOZVOLI ZA RAD NASTAVNIKA, VASPITAČA I STRUČNIH 
 SARADNIKA
("Sl. glasnik RS",
 br. 22/2005,  51/2008, 88/2015,  105/2015,  48/2016 i 9/2022)
Predmet pravilnika
Član 1
Ovim pravilnikom uređuju se: program uvođenja
 u posao nastavnika, vaspitača i stručnog saradnika, način i
 postupak provere savladanosti tog programa, program za sticanje
 dozvole za rad (u daljem tekstu: licenca), način provere savladanosti
 tog programa, troškovi polaganja ispita za licencu, sastav i način rada komisije Ministarstva, odnosno nadležnog organa autonomne pokrajine pred kojom se polaže ispit za licencu, jezik na kome se polaže ispit za licencu i sadržaj i način
 vođenja registra nastavnika, vaspitača i stručnih saradnika
 kojima je izdata licenca i obrazac licence.
Program uvođenja
 u posao nastavnika, vaspitača i stručnog saradnika - pripravnika
Član 2
Uvođenje u posao nastavnika, vaspitača i stručnog
 saradnika - pripravnika ima za cilj da ga osposobi za samostalan
 obrazovno-vaspitni, vaspitno-obrazovni, vaspitni i stručni
 rad (u daljem tekstu: obrazovno-vaspitni rad) i za polaganje
 ispita za licencu.
Programom uvođenja u posao nastavnik, vaspitač i stručni saradnik - pripravnik stiče neophodna znanja, veštine i vrednosne stavove (u daljem tekstu: kompetencije) potrebne za ostvarivanje obrazovno-vaspitnog rada.
Program uvođenja u posao nastavnika, vaspitača
 i stručnog saradnika - pripravnika (u daljem tekstu: program),
 koji sadrži i poseban deo programa koji se odnosi na osposobljenost
 za rad sa decom i učenicima sa smetnjama u razvoju, odštampan
 je uz ovaj pravilnik i čini njegov sastavni deo.
Obaveza uvođenja
 u posao i polaganje ispita za licencu
Član 3
Obavezu uvođenja u posao i polaganje ispita
 za licencu ima pripravnik i nastavnik, vaspitač i stručni saradnik
 koji ispunjava uslove za nastavnika, vaspitača i stručnog saradnika,
 a nije savladao program uvođenja u posao i nema licencu (u
 daljem tekstu: pripravnik).
Nastavnik, vaspitač i stručni saradnik sa ostvarenim
 radnim stažom van ustanove nema svojstvo pripravnika, ali se
 uvodi u posao i polaže ispit za licencu kao i pripravnik.
Ustanova
Član 4
Pripravnik se uvodi u posao savladavanjem programa
 u ustanovi u kojoj je zaposlen ili u drugoj ustanovi iste vrste,
 ako se tako obezbeđuje uspešnije pripremanje za obrazovno-vaspitni
 rad.
Mentor pripravnika
Član 5
Za rad sa pripravnikom određuje se mentor.
Za mentora može biti određen istaknuti nastavnik, vaspitač ili stručni saradnik sa istim stepenom i vrstom obrazovanja kao i pripravnik, koji ima licencu i jedno od propisanih zvanja ili najmanje pet godina radnog iskustva u oblasti obrazovanja i vaspitanja.
Mentora određuje direktor ustanove rešenjem,
 počev od dana prijema u radni odnos pripravnika, a po prethodno
 pribavljenom mišljenju stručnog organa, i to za:
1) nastavnika - od stručnog veća za oblast
 predmeta;
2) vaspitača i stručnog saradnika u dečjem
 vrtiću i domu učenika - od stručnog aktiva;
3) stručnog saradnika u školi - od pedagoškog
 kolegijuma.
Direktor može da odredi za mentora nastavnika,
 vaspitača ili stručnog saradnika iz druge ustanove ako u ustanovi
 nema odgovarajućeg lica.
Mentor i pripravnik
Član 6
Mentor uvodi u posao pripravnika, i to:
1) pružanjem pomoći u pripremanju i izvođenju
 obrazovno-vaspitnog rada;
2) prisustvovanjem obrazovno-vaspitnom radu
 najmanje 12 časova u toku pripravničkog staža;
3) analiziranjem obrazovno-vaspitnog rada u
 cilju praćenja napredovanja pripravnika;
4) pružanjem pomoći u pripremi za proveru savladanosti
 programa.
Nastavnik, odnosno vaspitač pripravnik u predškolskoj ustanovi prisustvuje nastavi, odnosno aktivnostima mentora, a
 po preporuci mentora i radu drugih nastavnika, odnosno vaspitača
 u trajanju od najmanje 12 časova u toku pripravničkog staža.
Stručni saradnik ustanove, odnosno vaspitač
 u domu učenika prisustvuje obliku obrazovno-vaspitnog rada
 mentora, a po preporuci mentora i radu drugih stručnih saradnika,
 odnosno vaspitača, u trajanju od najmanje 12 časova u toku
 pripravničkog staža.
Mentor podnosi izveštaj direktoru o osposobljenosti
 pripravnika za samostalno izvođenje obrazovno-vaspitnog rada,
 najkasnije u roku od 15 dana nakon navršenih godinu dana uvođenja
 u posao pripravnika.
Evidencija
Član 7
U ustanovi se vodi: evidencija, u skladu sa zakonom, pedagoška dokumentacija i dokumentacija o uvođenju u posao pripravnika nastavnika, vaspitača i stručnih saradnika.
Pedagoška dokumentacija, u smislu ovog pravilnika, jeste: plan rada (godišnji i mesečni) i pisane pripreme za časove nastavnika, aktivnosti vaspitača, odnosno plan rada stručnog saradnika, i drugi materijali kojima se dokumentuje rad mentora i pripravnika.
Mentor vodi dokumentaciju o:
1) ostvarivanju plana uvođenja u posao pripravnika;
2) temama i vremenu posećenih časova, odnosno aktivnosti;
3) zapažanjima o radu pripravnika u savladavanju programa i njegovom napredovanju;
4) preporukama za unapređivanje svih oblika obrazovno-vaspitnog rada i rada sa roditeljima;
5) oceni postupanja pripravnika po datim preporukama.
Pripravnik, osim pedagoške dokumentacije iz stava 2. ovog člana, vodi i dokumentaciju o:
1) ostvarivanju plana uvođenja u posao;
2) temama i vremenu posećenih časova, odnosno aktivnosti;
3) zapažanjima o svom radu i radu sa decom, odnosno učenicima;
4) preporukama mentora i sopstvenim idejama za unapređivanje svih oblika obrazovno-vaspitnog rada i rada sa roditeljima;
5) ostvarenim oblicima stručnog usavršavanja.
Ova dokumentacija je sastavni deo portfolia pripravnika.
Pripravnik kome prestane radni odnos u ustanovi pre isteka pripravničkog staža prenosi u drugu ustanovu portfolio i mišljenje mentora o uvođenju u posao do prestanka radnog odnosa.
Provera savladanosti
 programa
Član 8
Provera savladanosti programa ostvaruje se
 najranije nakon godinu dana rada u ustanovi, a najkasnije u
 roku od 15 dana od dana podnošenja izveštaja mentora, i to:
 izvođenjem i odbranom časa nastavnika u školi, odnosno izvođenjem
 aktivnosti i njenom odbranom u predškolskoj ustanovi, kao i prikazom
 i odbranom aktivnosti stručnog saradnika u ustanovi i vaspitača
 u domu učenika (u daljem tekstu: odgovarajući oblik obrazovno-vaspitnog
 rada).
Provera savladanosti programa uvođenja u posao vrši se na srpskom jeziku, odnosno jeziku na kom nastavnik, vaspitač i stručni saradnik ostvaruje obrazovno-vaspitni rad, u skladu sa zakonom.
Pripravnik bira, u saradnji sa mentorom, temu
 oblika obrazovno-vaspitnog rada.
Komisija za
 proveru savladanosti programa
Član 9
Proveru savladanosti programa vrši komisija u sedištu ustanove u kojoj je pripravnik zaposlen.
Komisiju obrazuje direktor rešenjem, u sastavu od najmanje tri člana, i to:
1) za nastavnika u školi - direktor kao predsednik, član stručnog veća za oblast predmeta i stručni saradnik;
2) za vaspitača koji ostvaruje predškolski program u ustanovi i vaspitača u školi sa domom - direktor kao predsednik, član vaspitno-obrazovnog veća, odnosno pedagoškog veća i stručni saradnik;
3) za stručnog saradnika - direktor ustanove, kao predsednik, stručni saradnik ustanove i predstavnik vaspitno-obrazovnog, nastavničkog ili pedagoškog veća.
Mentor ne može da bude član komisije, ali ima obavezu da prisustvuje proveri savladanosti programa.
Rad i izveštaj
 komisije
Član 10
Proveru savladanosti programa vrši komisija
 u punom sastavu.
Pred komisijom pripravnik izvodi odgovarajući
 oblik obrazovno-vaspitnog rada.
Ocenu o savladanosti programa daje komisija
 u pisanoj formi u vidu izveštaja.
Prilikom sačinjavanja izveštaja komisija razmatra:
 izveštaj mentora, evidenciju pripravnika o njegovom radu, ocenu
 komisije o pripremi, izvođenju i odbrani odgovarajućeg oblika
 obrazovno-vaspitnog rada.
Izveštaj komisije sadrži: osnovne podatke o
 pripravniku, temu odgovarajućeg oblika obrazovno-vaspitnog
 rada i ocenu ostvarenosti programa - "u potpunosti savladao
 program" ili "delimično savladao program".
Kada komisija oceni da je pripravnik delimično
 savladao program, daje mentoru i pripravniku preporuku za dalji
 rad sa rokom za ponovnu proveru savladanosti programa.
Pripravnik koji u potpunosti savlada program
 stiče pravo na polaganje ispita za licencu.
Pripravnik koji je u potpunosti savladao program uvođenja u posao, a kome prestane radni odnos u ustanovi pre prijavljivanja za polaganje ispita za licencu, prenosi u drugu ustanovu portfolio, mišljenje mentora i izveštaj komisije ustanove o savladanom programu.
Program za
 sticanje licence
Član 11
Provera savladanosti programa za sticanje licence
 vrši se na ispitu (u daljem tekstu: ispit za licencu).
Program za sticanje licence (u daljem tekstu:
 program za licencu) odštampan je uz ovaj pravilnik i čini njegov
 sastavni deo.
Ispit za licencu
Član 12
Ispitom za licencu proverava se osposobljenost pripravnika za profesiju nastavnika, vaspitača i stručnog saradnika.
Ispit za licencu ostvaruje se u odgovarajućoj ustanovi, koju odredi ministar nadležan za poslove obrazovanja (u daljem tekstu: ministar), odnosno pokrajinski sekretar nadležan za poslove obrazovanja (u daljem tekstu: pokrajinski sekretar).
Ispit se polaže pred komisijom i sastoji se iz dva dela - pismenog i usmenog.
Pismeni deo ispita ostvaruje se izradom:
1) za nastavnika - pripreme za čas;
2) za vaspitača u predškolskoj ustanovi - pripreme izvođenja
aktivnosti;
3) za stručnog saradnika i vaspitača u školi sa domom - pripreme
  eseja.
Usmeni deo ispita sastoji se iz:
1) provere osposobljenosti pripravnika za samostalno ostvarivanje obrazovno-vaspitnog rada;
2) provere osposobljenosti pripravnika da rešava konkretne pedagoške situacije;
3) poznavanja propisa iz oblasti obrazovanja i vaspitanja.
Ispit za licencu polaže se na srpskom jeziku, odnosno jeziku na kom nastavnik, vaspitač i stručni saradnik ostvaruje obrazovno-vaspitni rad, a usmeni deo ispita iz poznavanja propisa iz oblasti obrazovanja i vaspitanja polaže se na srpskom jeziku.
Na ispitu za licencu vrši se i prethodna usmena provera znanja pripravnika koji u toku osnovnih studija nije položio pedagogiju i psihologiju, na srpskom jeziku, a u skladu sa programom koji je odštampan uz ovaj pravilnik i čini njegov sastavni deo.
Član 13
Provera kompetencija za samostalno izvođenje obrazovno-vaspitnog rada i metodike struke i osposobljenosti pripravnika za rešavanje konkretnih situacija iz pedagoške prakse, ostvaruje se:
1) izvođenjem odgovarajućeg oblika obrazovno-vaspitnog rada;
2) razgovorom kandidata sa komisijom o održanom času
  ili o aktivnosti, odnosno o prikazu aktivnosti ili razgovorom kandidata sa
komisijom o eseju;
3) razgovorom kandidata i komisije o određenoj situaciji iz pedagoške prakse.
Izvođenju odgovarajućeg oblika obrazovno-vaspitnog rada prisustvuju članovi komisije iz člana 14. stav 2. tač. 1, 2. i 3. ovog pravilnika.
Listu situacija iz pedagoške prakse priprema komisija koju formira ministar i koju čine predstavnici Ministarstva, Zavoda za unapređivanje obrazovanja i vaspitanja i Zavoda za vrednovanje kvaliteta obrazovanja i vaspitanja.
Poznavanje propisa iz oblasti obrazovanja i vaspitanja proverava se usmeno.
Komisija
Član 14
Ispit za licencu polaže se u ustanovi pred komisijom koju obrazuje ministar, odnosno pokrajinski sekretar.
Komisiju čine: predsednik i tri člana iz reda stručnjaka za odgovarajuće oblasti iz kojih se polaže ispit za licencu, i to:
1) predsednik - predstavnik odgovarajuće visokoškolske ustanove - nastavnik metodike predmeta ili odgovarajućeg predmeta, odnosno grupe predmeta, a izuzetno, odgovarajući stručnjak za određenu oblast koga rešenjem odredi ministar, odnosno pokrajinski sekretar;
2) član - prosvetni savetnik Ministarstva ili savetnik - koordinator Zavoda za unapređivanje obrazovanja i vaspitanja, Zavoda za vrednovanje kvaliteta obrazovanja i vaspitanja, odnosno Pedagoškog zavoda (u daljem tekstu: zavodi) ili savetnik - spoljni saradnik ili drugi odgovarajući stručnjak koga odredi ministar, odnosno pokrajinski sekretar, koji je stručnjak za određeni predmet, grupu predmeta ili oblast, a koji imaju najmanje pet godina radnog iskustva u struci u ustanovi;
3) član - prosvetni savetnik Ministarstva ili savetnik - koordinator zavoda ili savetnik - spoljni saradnik ili drugi odgovarajući stručnjak koga odredi ministar, odnosno pokrajinski sekretar, sa najmanje pet godina radnog iskustva u ustanovi na poslovima stručnog saradnika;
4) član - diplomirani pravnik - master, master pravnik ili
  diplomirani pravnik koji je stekao visoko obrazovanje na osnovnim studijama
  u trajanju od najmanje četiri godine, zaposlen u Ministarstvu, odnosno Pokrajinskom
  sekretarijatu, sa najmanje tri godine radnog iskustva na izradi ili primeni
  propisa iz oblasti obrazovanja i vaspitanja ili zaposleni u Ministarstvu, odnosno
  Pokrajinskom sekretarijatu koji obavlja poslove prosvetnog inspektora, sa najmanje
  jednom godinom radnog iskustva na tim poslovima.
Predsednika ispitne komisije određuje ministar, odnosno pokrajinski sekretar sa liste nastavnika koje predlože visokoškolske ustanove.
Članove ispitne komisije određuje ministar, odnosno pokrajinski sekretar sa liste zaposlenih prosvetnih savetnika, pravnika, prosvetnih inspektora, savetnika - koordinatora zavoda, savetnika - spoljnih saradnika i stručnjaka.
Ministar, odnosno pokrajinski sekretar imenuje više ispitnih komisija.
Administrativno-tehničke poslove za komisiju obavlja sekretar komisije, koga sa liste zaposlenih u Ministarstvu, odnosno Pokrajinskom sekretarijatu rešenjem određuje ministar, odnosno pokrajinski sekretar.
Zahtev za polaganje ispita
Član 15
Ustanova podnosi zahtev Ministarstvu, odnosno Pokrajinskom sekretarijatu za odobravanje polaganja ispita za licencu posle savladanog programa uvođenja u posao, uz saglasnost pripravnika.
Uz zahtev ustanova podnosi:
1) overenu kopiju diplome o stečenom obrazovanju;
2) kopiju ugovora o radu;
3) izveštaj komisije ustanove o savladanom programu uvođenja u posao;
4) dokaz o uplati troškova polaganja ispita za licencu;
5) overenu kopiju indeksa ili uverenje visokoškolske ustanove o položenim ispitima iz pedagogije i psihologije ili potvrdu, odnosno uverenje visokoškolske ustanove da kandidat ispunjava uslove iz člana 8. stav 4. Zakona o osnovama sistema obrazovanja i vaspitanja.
U slučaju da ustanova ne dostavi potpunu dokumentaciju iz stava 2. ovog člana, Ministarstvo, odnosno Pokrajinski sekretarijat daje primeren rok za njenu dopunu. Ako ustanova u ostavljenom roku ne dopuni dokumentaciju, smatra se da je odustala od zahteva.
Ako pripravnik ispunjava uslove za polaganje ispita za licencu, Ministarstvo, odnosno Pokrajinski sekretarijat dostavlja ustanovi obaveštenje o vremenu i mestu polaganja ispita za licencu, najkasnije 15 dana pre dana određenog za polaganje ispita.
Ministar, odnosno pokrajinski sekretar donosi rešenje kojim se odbija zahtev za odobravanje polaganja ispita za licencu ako pripravnik ne ispunjava propisane uslove.
Tok ispita
Član 16
Polaganje ispita za licencu obavlja se, po pravilu, u toku jednog dana.
Kandidat polaže ispit za licencu po redosledu iz člana 12. ovog pravilnika.
Ustanova u kojoj se polaže ispit za licencu vrši izbor
  određenog broja tema časova - nastavnih jedinica, odnosno aktivnosti ili tema
  eseja koje dostavlja Ministarstvu, odnosno pokrajinskom sekretarijatu, u skladu
  sa nastavnim planom i programom, opštim osnovama predškolskog programa, odnosno
osnovama vaspitnog programa.
Ispit počinje održavanjem časa, izvođenjem aktivnosti, odnosno prikazom eseja.
Obaveštenje o temi časa - nastavnoj jedinici, aktivnosti, odnosno eseja za kandidata Ministarstvo, odnosno pokrajinski sekretarijat dostavlja kandidatu preko ustanove u kojoj je zaposlen, po pravilu, tri dana pre termina zakazanog za polaganje ispita. Kandidat sa pisanom pripremom časa ili aktivnosti, odnosno pisanim esejem pristupa polaganju ispita.
Priprema iz stava 5. ovog člana za nastavnika i vaspitača u predškolskoj ustanovi može da iznosi do dve strane pisanog teksta, a eseja do šest strana.
Izvođenje odgovarajućeg oblika obrazovno-vaspitnog rada traje jedan školski čas.
Usmeni deo ispita traje do 90 minuta i sastoji se od razgovora kandidata sa komisijom o:
1) održanom času ili o aktivnosti, odnosno o prikazu
aktivnosti ili o eseju;
2) rešavanju konkretne pedagoške situacije sa jedinstvene liste iz člana 13. stav 3. ovog pravilnika;
3) poznavanju propisa iz oblasti obrazovanja i vaspitanja.
Za delove usmenog ispita iz stava 8. tač. 2) i 3) ovog člana kandidat izvlači ispitna pitanja.
Odlaganje ispita
Član 17
Ako je pripravnik sprečen da pristupi polaganju ispita za licencu, obavezan je da ustanovi dostavi odgovarajući dokaz. Ustanova o tome obaveštava Ministarstvo, odnosno Pokrajinski sekretarijat i dostavlja dokaze, najkasnije 24 časa pre početka ispita.
Ispit za licencu se na osnovu dokaza iz stava 1. ovog člana odlaže, a pripravnik se preko ustanove obaveštava o novom terminu za polaganje ispita.
Ukoliko pripravnik ne postupi u skladu sa stavom 1. ovog člana, Ministarstvo, odnosno Pokrajinski sekretarijat, po pravilu, obaveštava ustanovu da je u obavezi da na zahtev pripravnika podnese novi zahtev za odobravanje polaganja ispita za licencu.
Ustanova obaveštava pripravnika pismenim putem o obavezi iz stava 3. ovog člana, odmah po prijemu obaveštenja Ministarstva, odnosno Pokrajinskog sekretarijata.
U slučaju da pripravnik bez odgovarajućeg dokaza, najviše dva puta ne pristupi polaganju ispita za licencu, odnosno preko ustanove ne podnese novi zahtev za odobravanje polaganja ispita za licencu iz stava 3. ovog člana, smatra se da je odustao od polaganja ispita, a ustanova se o tome obaveštava.
Nastavniku - pripravniku koji stiče pravo da u vreme raspusta polaže ispit ili deo ispita, rok za polaganje pomera se za period trajanja raspusta.
Pripravnik koji je prijavljen za polaganje ispita za licencu, a kome je prestao radni odnos u ustanovi u skladu sa člana 143. Zakona o osnovama sistema obrazovanja i vaspitanja, gubi pravo da po podnetom zahtevu polaže ispit za licencu i uvodi se u posao i polaže ispit za licencu kao i pripravnik.
Ocenjivanje
 na ispitu za licencu
Član 18
Uspeh na ispitu ocenjuje se sa: "položio" ili "nije
 položio".
Članovi komisije ocenjuju pojedinačno svaki deo ispita.
Kandidat dobija ocenu "položio" ukoliko
 je pokazao da je savladao sve delove ispita i stiče pravo na
 izdavanje licence.
Kandidat dobija ocenu "nije položio" ako
 nije savladao pojedini ili sve delove ispita.
Ako kandidat ne položi deo ispita, upućuje
 se na ponovno polaganje tog dela nakon isteka najmanje 30 dana,
 dva dela ispita - nakon isteka najmanje 60 dana, a ispita u
 celini, nakon najmanje 90 dana od dana prethodnog polaganja
 ispita.
Kandidat koji prilikom ponovnog polaganja ne
 položi deo ispita, smatra se da nije položio ispit u celini
Pripravnik koji prilikom ponovnog polaganja ispita u celini ne položi ispit, gubi pravo da po podnetom zahtevu, polaže ispit za licencu.
Pripravnik iz stava 7. ovog člana nema svojstvo pripravnika, ali se uvodi u posao i polaže ispit za licencu kao i pripravnik.
Pripravnik kome prestane radni odnos u ustanovi u toku polaganja ispita za licencu, ima pravo da nastavi sa polaganjem započetog ispita u skladu sa Zakonom.
Troškovi ispita
 za licencu
Član 19
Visinu troškova polaganja ispita za licencu
 utvrđuje ministar.
Troškove prvog polaganja ispita za licencu
 snosi ustanova u kojoj je kandidat zaposlen.
Troškove ponovnog polaganja dela ili ispita
 u celini snosi sam kandidat.
Troškove polaganja ispita prilikom podnošenja novog zahteva iz člana 18. stav 8. snosi sam kandidat.
Zapisnik
Član 20
O toku ispita za licencu vodi se zapisnik koji
 potpisuju predsednik i svi članovi komisije.
Zapisnik sadrži: sastav komisije, ime i prezime
 kandidata, broj i datum obaveštenja za polaganje ispita, vreme,
 mesto, naziv i adresu ustanove u kojoj je izveden odgovarajući
 oblik obrazovno-vaspitnog rada, ocene za svaki deo ispita i
 ispit u celini, podatke o odlaganju ispita ili njegovog dela
 i druge podatke od značaja za polaganje ispita.
Sastavni deo zapisnika je i pisani rad kandidata.
Licenca
Član 21
Ministarstvo izdaje licencu pripravniku koji je položio ispit za licencu.
Položen ispit za licencu priznaje se za rad u predškolskoj ustanovi, školi, školi sa domom učenika i domu učenika.
Registar nastavnika,
 vaspitača i stručnih saradnika kojima je izdata licenca
Član 22
Registar nastavnika, vaspitača i stručnih saradnika kojima je izdata licenca (u daljem tekstu: registar) vodi Ministarstvo, u skladu sa zakonom.
Član 23
(Brisan)
Prelazne i
 završne odredbe
Član 24
Pripravniku koji je zasnovao radni odnos posle
 25. juna 2003. godine, a pre stupanja na snagu ovog pravilnika
 i koji je savladao program za polaganje stručnog ispita za
 nastavnike, stručne saradnike i vaspitače propisan Pravilnikom
 o polaganju stručnog ispita pripravnika nastavnika, stručnih
 saradnika i vaspitača ("Prosvetni glasnik", br. 4/93
 i 1/99), priznaje se taj program kao savladan program uvođenja
 u posao, ako ustanova izvrši proveru shodno članu 10. ovog
 pravilnika.
Član 25
Visokoškolska ustanova na zahtev Ministarstva, odnosno Pokrajinskog sekretarijata dostavlja listu nastavnika iz člana 14. ovog pravilnika, u roku od 30 dana od dana prijema zahteva.
Ako visokoškolska ustanova ne dostavi listu nastavnika iz stava 1. ovog člana, ministar, odnosno pokrajinski sekretar određuje predsednika komisije za polaganje ispita za licencu iz reda stručnjaka za odgovarajuću oblast.
Član 26
(Brisan)
Član 27
Zavodi na zahtev Ministarstva, odnosno Pokrajinskog sekretarijata dostavljaju liste zaposlenih za članove komisije za polaganje ispita za licencu iz člana 14. stav 2. tač. 2. i 3. ovog pravilnika.
Ako zavodi na zahtev Ministarstva, odnosno Pokrajinskog sekretarijata ne dostave liste zaposlenih iz stava 1. ovog člana, ministar, odnosno pokrajinski sekretar određuje članove komisije za polaganje ispita za licencu iz reda zaposlenih u zavodu.
Član 28
Danom stupanja na snagu ovog pravilnika prestaje
 da važi Pravilnik o sadržaju i načinu vođenja registra nastavnika,
 vaspitača i stručnih saradnika i obrazac licence nastavnika,
 vaspitača i stručnih saradnika ("Službeni glasnik RS",
 broj 5/2004).
Član 29
Pravilnik o polaganju stručnog ispita pripravnika
 nastavnika, stručnih saradnika i vaspitača ("Prosvetni
 glasnik", br. 4/93 i 1/99) prestaje da važi 26. juna 2005.
 godine.
Član 30
Ovaj pravilnik stupa na snagu osmog dana od
 dana objavljivanja u "Službenom glasniku Republike Srbije",
 a primenjivaće se po isteku 60 dana od dana stupanja na snagu.
Samostalni član Pravilnika o izmenama i
 dopunama
Pravilnika o dozvoli za rad nastavnika, vaspitača i stručnih
 saradnika
("Sl. glasnik RS", br. 51/2008)
Član 12
Ovaj pravilnik stupa na snagu osmog dana od
 dana objavljivanja u "Službenom glasniku Republike Srbije".
Samostalni član Pravilnika o izmenama i dopunama
Pravilnika o dozvoli za rad nastavnika, vaspitača i stručnih saradnika
("Sl. glasnik RS", br. 88/2015)
Član 20
Ovaj pravilnik stupa na snagu narednog dana od dana objavljivanja u "Službenom glasniku Republike Srbije".
Samostalni članovi Pravilnika o izmenama
Pravilnika o dozvoli za rad nastavnika, vaspitača i stručnih saradnika
("Sl. glasnik RS", br. 48/2016)
Član 4
Kandidat koji je zasnovao radni odnos na poslovima vaspitača
  u školi sa domom i koji je savladao program uvođenja u posao vaspitača, nastavlja
  sa polaganjem ispita za licencu u skladu sa ovim pravilnikom.
Član 5
Ovaj pravilnik stupa na snagu narednog dana od dana objavljivanja
  u "Službenom glasniku Republike Srbije".
Samostalni član  Pravilnika o izmeni
Pravilnika o dozvoli za rad nastavnika, vaspitača i stručnih saradnika
("Sl. glasnik RS", br. 9/2022)
Član 2
Ovaj pravilnik stupa na snagu osmog dana od dana objavljivanja u "Službenom glasniku Republike Srbije".
I PROGRAM UVOĐENJA U POSAO NASTAVNIKA, VASPITAČA I STRUČNOG 
 SARADNIKA
Programom uvođenja u posao pripravnik, nastavnik, vaspitač, 
 stručni saradnik stiče znanja i razvija veštine i sposobnosti potrebne za ostvarivanje 
 obrazovno-vaspitnog rada koji se odnose na:
1. Nastavnik
Na kraju pripravničkog staža nastavnik treba da:
1.
Planiranje, programiranje, ostvarivanje i vrednovanje 
 obrazovno-vaspitnog rada
-
poznaje strukturu plana i programa obrazovno-vaspitnog 
 rada;
-
razume ulogu nastavnog predmeta u ostvarivanju ciljeva 
 i zadataka u obrazovanju i vaspitanju;
-
razume povezanost između ciljeva, zadataka, sadržaja, 
 metoda i oblika rada;
-
razume interdisciplinarnu prirodu predmetnih sadržaja;
-
koristi didaktičke i metodičke principe uspešnog planiranja 
 obrazovno-vaspitnog rada;
-
poznaje mogućnosti i ograničenja različitih vrsta nastave;
-
planira različite tipove i strukturu nastavnih časova;
-
zna da povezuje različite metode i oblike rada u procesu 
 učenja;
-
zna da kreira podsticajnu sredinu za učenje i razvoj;
-
bira sadržaje, metode oblike i tehnike rada u skladu 
 sa uslovima u kojima radi;
-
poznaje osnovne principa rada odeljenjskog starešine;
-
podstiče izgradnju zajedništva u odeljenju;
-
zna da prilagođava zahteve razvojnim nivoima dece i stilovima 
 učenja dece;
-
primenjuje individualni pristup deci u procesu obrazovno-vaspitnog 
 rada;
-
razume ulogu učeničkih radova u obrazovno-vaspitnom procesu;
-
poznaje kriterijume dobrih udžbenika, literature i didatkičkih 
 sredstava za ostvarivanje obrazovno-vaspitnog rada;
-
pomaže učenicima u nalaženju i izboru literature za različite 
 aktivnosti;
-
koristi raznovrsna didaktička sredstva i različitu literaturu;
-
poznaje različite načine ostvarivanja vannastavnih i 
 slobodnih aktivnosti;
-
koristi istraživački pristup u obrazovno-vaspitnom radu;
-
analizira sopstveni obrazovno-vaspitni rad;
2.
Praćenje razvoja i postignuća učenika
-
razume kako se učenici razvijaju i kako uče;
-
poznaje različite načine praćenja, vrednovanja i ocenjivanja 
 postignuća učenika;
-
zna da prati i vrednuje postignuće učenika u procesu 
 učenja;
-
prati individualni razvoj i napredovanje učenika i razvoj 
 grupe u celini;
-
razume vrednovanje postignuća u funkciji podrške napredovanju 
 učenika;
-
podržava inicijativu učenika, motivaciju za rad i spontano 
 stvaralačko izražavanje;
-
poštuje principe redovnosti u davanju povratnih informacija 
 o ostvarenim rezultatima;
-
uvažava ličnost učenika u davanju povratnih informacija 
 o ostvarenim rezultatima;
-
pomaže učeniku da prepozna svoje potrebe i emocije i 
 izrazi ih na odgovarajući način;
-
poznaje načine i tehnike podsticanja procesa samoocenjivanja 
 učenika;
-
zna da stvara atmosferu poštovanja različitosti;
-
uvažava inicijativu i slobodu iskazivanja misli, stavova 
 i uverenja kod učenika;
-
razvija kod učenika naviku za pažljivim rukovanjem nastavnim 
 materijalima;
3.
Saradnja sa kolegama, porodicom i lokalnom zajednicom
-
gradi atmosferu međusobnog poverenja sa svim učesnicima 
 u obrazovno-vaspitnom radu;
-
poznaje i primenjuje principe uspešne komunikacije sa 
 svim učesnicima u obrazovno-vaspitnom radu;
-
razume važnost negovanja partnerskog odnosa sa porodicom 
 učenika;
-
poštuje princip privatnosti u saradnji sa porodicom i 
 kolegama;
-
poštuje ličnost roditelja prilikom davanja povratnih 
 informacija;
-
razmenjuje informacije o učeniku sa roditeljima poštujući 
 princip redovnosti;
-
poznaje različite oblike saradnje sa porodicom radi obezbeđivanja 
 podrške razvoju učenika;
-
održava dobre profesionalne odnose sa kolegama;
-
razume važnost timskog rada u ustanovi;
-
razmenjuje zapažanja i iskustva sa kolegama;
-
poznaje različite oblike saradnje sa lokalnom zajednicom 
 u cilju ostvarivanja obrazovno-vaspitnih ciljeva i zadataka;
-
sarađuje u organizovanju predstavljanja različitih oblika 
 učeničkog stvaralaštva;
-
razume važnost saradnje sa stručnim institucijama;
4.
Rad sa učenicima sa smetnjama u razvoju
-
razume značaj uticaja vršnjaka i sredine na razvoj i 
 obrazovanje učenika sa smetnjama u razvoju;
-
razume značaj stvaranja atmosfere poštovanja različitosti;
-
poznaje načine uključivanja učenika sa smetnjama u razvoju 
 u obrazovno-vaspitnom radu;
-
zna da organizuje aktivnosti za uključivanje učenika 
 sa smetnjama u razvoju u obrazovno-vaspitni rad;
-
razume značaj principa individualizacije procesa učenja 
 učenika sa smetnjama u razvoju;
-
poznaje važnost praćenja, individualnog napredovanja 
 i postignuća učenika sa smetnjama u razvoju;
-
razume značaj obezbeđivanja odgovarajuće fizičke sredine 
 za adekvatno uključivanje učenike sa smetnjama u razvoju u obrazovno-vaspitni 
 rad;
5.
Profesionalni razvoj
-
poznaje značaj kontinuiranog profesionalnog razvoja;
-
upoznat je sa različitim oblicima i načinima stručnog 
 usavršavanja;
-
razume načine i tehnike planiranja stručnog usavršavanja;
-
poznaje strukturu stručnih tela na nivou ustanove;
-
poznaje elemente za planiranje sopstvenog stručnog usavršavanja;
-
učestvuje u raznim oblicima stručnog usavršavanja;
-
prati razvoj savremene literature i obrazovne tehnologije;
6.
Dokumentacija
-
zna propise iz oblasti obrazovanja i vaspitanja;
-
poznaje prava i dužnosti na radnom mestu;
-
upoznat je sa dokumentacijom na nivou ustanove;
-
razume svrhu pedagoške dokumentacije;
-
zna da vodi propisanu i potrebnu dokumentaciju;
-
čuva poverljive podatke o detetu/učeniku i njegovoj porodici;
-
vodi evidenciju o učešću u raznim oblicima stručnog usavršavanja;
2. Vaspitač u dečijem vrtiću
Na kraju pripravničkog staža vaspitač treba da:
1.
Planiranje, programiranje, ostvarivanje i vrednovanje 
 obrazovno-vaspitnog rada
-
poznaje strukturu programa vaspitnog i vaspitno-obrazovanog 
 rada;
-
razume ulogu obrazovnih sadržaja u ostvarivanju ciljeva 
 i zadataka vaspitanja i obrazovanja;
-
razume povezanost između ciljeva, zadataka, sadržaja, 
 metoda i oblika rada;
-
razume interdisciplinarnu prirodu obrazovnih sadržaja;
-
koristi didaktičke i metodičke principe uspešnog planiranja 
 vaspitnog i vaspitno-obrazovanog rada;
-
planira vaspitno-obrazovni rad u skladu sa razvojnim 
 nivoom vaspitne grupe;
-
poznaje mogućnosti i ograničenja različitih tipova aktivnosti;
-
planira raznovrsne tipove aktivnosti;
-
zna da povezuje različite metode i oblike rada u procesu 
 učenja;
-
zna da kreira podsticajnu sredinu za učenje i razvoj 
 dece;
-
bira sadržaje, metode, oblike i tehnike rada u skladu 
 sa uslovima u kojima radi;
-
podstiče izgradnju zajedništva u vaspitnoj grupi;
-
zna da prilagođava zahteve razvojnim nivoima dece i stilovima 
 učenja dece;
-
primenjuje individualni pristup deci u procesu vaspitno-obrazovnog 
 rada;
-
razume ulogu dečijih radova u vaspitno-obrazovnom procesu;
-
poznaje kriterijume dečije literature i didaktičkih sredstava 
 za ostvarivanje vaspitno-obrazovnog rada;
-
pomaže deci u nalaženju i izboru materijala za različite 
 aktivnosti;
-
koristi raznovrsna didaktička sredstva i različitu literaturu;
-
poznaje različite načine ostvarivanja slobodnih aktivnosti 
 i drugih oblika rada da decom;
-
koristi istraživački pristup u vaspitno-obrazovnom procesu;
-
analizira sopstveni vaspitno-obrazovnom rad;
2.
Praćenje razvoja i postignuća deteta
-
razume kako se deca razvijaju i kako uče;
-
poznaje različite načine vrednovanja postignuća deteta;
-
zna da prati i vrednuje postignuća dece u procesu učenja;
-
prati individualni razvoj i napredovanje deteta i razvoj 
 grupe u celini;
-
razume vrednovanje postignuća u funkciji podrške napredovanju 
 deteta;
-
podržava inicijativu dece, motivaciju za rad i spontano 
 stvaralačko izražavanje;
-
poštuje principe redovnosti u davanju povratnih informacija 
 o ostvarenim rezultatima;
-
uvažava ličnost deteta u davanju povratnih informacija 
 o ostvarenim rezultatima;
-
pomaže detetu da prepozna svoje potrebe i emocije i izrazi 
 ih na odgovarajući način;
-
poznaje načine i tehnike podsticanja procesa samovrednovanja;
-
zna da stvara atmosferu poštovanja različitosti;
-
uvažava inicijativu i slobodu iskazivanja misli, stavova 
 i uverenja kod deteta;
-
razvija naviku za pažljivim rukovanjem didaktičkim materijalima 
 kod dece;
3.
Saradnja sa kolegama, porodicom i lokalnom zajednicom
-
gradi atmosferu međusobnog poverenja sa svim učesnicima 
 u vaspitno-obrazovnom procesu;
-
poznaje i primenjuje principe uspešne komunikacije sa 
 svim učesnicima u vaspitno-obrazovnom procesu;
-
razume važnost negovanja partnerskog odnosa sa porodicom 
 deteta;
-
primenjuje individualni i grupni savetodavni rad sa roditeljima;
-
poštuje princip privatnosti u saradnji sa porodicom i 
 kolegama;
-
poštuje ličnost roditelja prilikom davanja povratnih 
 informacija;
-
razmenjuje informacije o detetu sa roditeljima poštujući 
 princip redovnosti;
-
poznaje različite oblike saradnje sa porodicom radi obezbeđivanja 
 podrške razvoju deteta;
-
održava dobre profesionalne odnose sa kolegama;
-
razume važnost timskog rada u ustanovi;
-
razmenjuje zapažanja i iskustva sa kolegama;
-
poznaje različite oblike saradnje sa lokalnom zajednicom 
 u cilju ostvarivanja vaspitno-obrazovnih ciljeva i zadataka;
-
sarađuje u organizovanju različitih oblika predstavljanja 
 dečjeg stvaralaštva;
-
razume važnost saradnje sa stručnim institucijama;
4.
Rad sa decom sa smetnjama u razvoju
-
razume značaj uticaja vršnjaka i sredine na razvoj i 
 obrazovanje dece sa smetnjama u razvoju;
-
razume značaj stvaranja atmosfere poštovanja različitosti;
-
poznaje načine uključivanja dece sa smetnjama u razvoju 
 u vaspitno-obrazovnom procesu;
-
zna da organizuje aktivnosti za uključivanje učenika 
 sa smetnjama u razvoju u obrazovno-vaspitni rad;
-
razume značaj principa individualizacije procesa učenja 
 dece sa smetnjama u razvoju;
-
poznaje važnost praćenja, individualnog napredovanja 
 i postignuća dece sa smetnjama u razvoju;
-
razume značaj obezbeđivanja odgovarajuće fizičke sredine 
 za adekvatno uključivanje dece sa smetnjama u razvoju u vaspitno-obrazovni 
 proces;
5.
Profesionalni razvoj
-
poznaje značaj kontinuiranog profesionalnog razvoja;
-
upoznat je sa različitim oblicima i načinima stručnog 
 usavršavanja;
-
razume načine i tehnike planiranja stručnog usavršavanja;
-
poznaje strukturu stručnih tela na nivou ustanove;
-
poznaje elemente za planiranje sopstvenog stručnog usavršavanja;
-
učestvuje u raznim oblicima stručnog usavršavanja;
-
prati razvoj savremene literature i obrazovne tehnologije;
6.
Dokumentacija
-
zna propise iz oblasti obrazovanja i vaspitanja;
-
poznaje prava i dužnosti na radnom mestu;
-
upoznat je sa dokumentacijom na nivou ustanove;
-
razume svrhu pedagoške dokumentacije;
-
zna da vodi propisanu i potrebnu dokumentaciju;
-
čuva poverljive podatke o detetu/učeniku i njegovoj porodici;
-
vodi evidenciju o učešću u raznim oblicima stručnog usavršavanja;
3. Vaspitač u školi sa domom 
 i domu učenika
Na kraju pripravničkog staža vaspitač treba da:
1.
Planiranje, programiranje, ostvarivanje i vrednovanje 
 obrazovno-vaspitnog rada
-
poznaje strukturu programa vaspitnog i obrazovanog-vaspitnog 
 rada;
-
razume ulogu obrazovnih sadržaja u ostvarivanju ciljeva 
 i zadataka vaspitanja i obrazovanja;
-
razume povezanost između ciljeva, zadataka, sadržaja, 
 metoda i oblika rada;
-
koristi didaktičke i metodičke principe uspešnog planiranja 
 vaspitnog i vaspitno-obrazovanog rada;
-
planira raznovrsne tipove aktivnosti;
-
poznaje mogućnosti i ograničenja različitih tipova aktivnosti;
-
zna da povezuje različite metode i oblike rada u procesu 
 učenja;
-
zna da kreira podsticajnu sredinu za učenje i razvoj 
 učenika;
-
bira sadržaje, metode oblike i tehnike rada u skladu 
 sa uslovima u kojima radi;
-
podstiče izgradnju zajedništva u vaspitnoj grupi;
-
zna da prilagođava zahteve razvojnim nivoima učenika 
 i stilovima učenja učenika;
-
primenjuje individualni pristup deci u procesu vaspitno-obrazovnog 
 rada;
-
razume ulogu učeničkih radova u obrazovnom-vaspitnom 
 radu;
-
poznaje kriterijume dobrih udžbenika, literature i didaktičkih 
 sredstava za ostvarivanje obrazovno-vaspitnog rada;
-
pomaže učeniku u nalaženju i izboru materijala za različite 
 aktivnosti;
-
koristi raznovrsna didaktička sredstva i različitu literaturu;
-
poznaje različite načine organizovanja slobodnog vremena 
 učenika stvara uslove za kvalitetno ispunjavanje slobodnog vremena učenika;
-
analizira sopstveni vaspitno-obrazovni rad;
2.
Praćenje razvoja i postignuća učenika
-
razume kako se učenici razvijaju i kako uče;
-
zna da prati i vrednuje postignuće učenika u procesu 
 učenja;
-
prati individualni razvoj i napredovanje učenika i razvoj 
 grupe u celini;
-
podržava inicijativu učenika, motivaciju za rad i spontano 
 stvaralačko izražavanje;
-
poštuje principe redovnosti u davanju povratnih informacija 
 o ostvarenim rezultatima;
-
uvažava ličnost učenika u davanju povratnih informacija 
 o ostvarenim rezultatima;
-
pomaže učeniku da prepozna svoje potrebe i emocije i 
 izrazi ih na odgovarajući način;
-
poznaje načine i tehnike podsticanja procesa samovrednovanja 
 učenika;
-
zna da stvara atmosferu poštovanja različitosti;
-
uvažava inicijativu i slobodu iskazivanja misli, stavova 
 i uverenja kod učenika;
3.
Saradnja sa kolegama, porodicom i lokalnom zajednicom
-
gradi atmosferu međusobnog poverenja sa svim učesnicima 
 u vaspitno-obrazovnom procesu;
-
poznaje i primenjuje principe uspešne komunikacije sa 
 svim učesnicima u vaspitno-obrazovnom procesu;
-
razume važnost negovanja partnerskog odnosa sa porodicom 
 učenika;
-
poštuje princip privatnosti u saradnji sa porodicom i 
 kolegama;
-
poštuje ličnost roditelja prilikom davanja povratnih 
 informacija;
-
razmenjuje informacije o učeniku sa roditeljima poštujući 
 princip redovnosti;
-
poznaje različite oblike saradnje sa porodicom radi obezbeđivanja 
 podrške razvoju učenika;
-
održava dobre profesionalne odnose sa kolegama;
-
razume važnost timskog rada u ustanovi;
-
razmenjuje zapažanja i iskustva sa kolegama;
-
poznaje različite oblike saradnje sa lokalnom zajednicom 
 u cilju ostvarivanja vaspitno-obrazovnih ciljeva i zadataka;
-
sarađuje u organizovanju različitih oblika predstavljanja 
 učeničkog stvaralaštva;
-
razume važnost saradnje sa stručnim institucijama;
4.
Rad sa učenicima sa smetnjama u razvoju
-
razume značaj uticaja vršnjaka i sredine na razvoj i 
 obrazovanje učenika sa smetnjama u razvoju;
-
razume značaj stvaranja atmosfere poštovanja različitosti;
-
poznaje načine uključivanja učenika sa smetnjama u razvoju 
 u vaspitno-obrazovni proces;
-
zna da organizuje aktivnosti za uključivanje učenika 
 sa smetnjama u razvoju u obrazovno-vaspitni rad;
-
razume značaj principa individualizacije procesa učenja 
 učenika sa smetnjama u razvoju;
-
poznaje važnost praćenja, individualnog napredovanja 
 i postignuća učenika sa smetnjama u razvoju;
-
razume značaj obezbeđivanja odgovarajuće fizičke sredine 
 za adekvatno uključivanje učenika sa smetnjama u razvoju u vaspitno-obrazovni 
 proces;
5.
Profesionalni razvoj
-
poznaje značaj kontinuiranog profesionalnog razvoja;
-
upoznat je sa različitim oblicima i načinima stručnog 
 usavršavanja;
-
razume načine i tehnike planiranja stručnog usavršavanja;
-
poznaje strukturu stručnih tela na nivou ustanove;
-
poznaje elemente za planiranja sopstvenog stručnog usavršavanja;
-
učestvuje u raznim oblicima stručnog usavršavanja;
-
prati razvoj savremene literature i obrazovne tehnologije;
6.
Dokumentacija
-
zna propise iz oblasti obrazovanja i vaspitanja;
-
poznaje prava i dužnosti na radnom mestu;
-
upoznat je sa dokumentacijom na nivou ustanove;
-
razume svrhu pedagoške dokumentacije;
-
zna da vodi propisanu i potrebnu dokumentaciju;
-
čuva poverljive podatke o detetu/učeniku i njegovoj porodici;
-
vodi evidenciju o učešću u raznim oblicima stručnog usavršavanja.
4. Stručni saradnik
Na kraju pripravničkog staža stručni saradnik treba da:
1.
Planiranje, programiranje, ostvarivanje i vrednovanje 
 obrazovno-vaspitnog rada
-
zna osnovne principe planiranja i programiranja rada 
 ustanove;
-
zna osnovne principe uspešnog planiranja rada zaposlenih 
 u ustanovi;
-
poznaje strukturu plana i programa obrazovno-vaspitnog 
 rada;
-
razume ulogu nastavnih predmeta i obrazovnih sadržaja 
 u ostvarivanju ciljeva i zadataka u obrazovanju i vaspitanju;
-
razume povezanost između ciljeva, zadataka, sadržaja, 
 metoda i oblika rada;
-
razume interdisciplinarnu prirodu predmetnih i obrazovnih 
 sadržaja;
-
poznaje mogućnosti i ograničenja različitih tipova nastave 
 i aktivnosti;
-
zna da kreira podsticajnu sredinu za učenje i razvoj;
-
zna da prilagođava zahteve razvojnim nivoima dece i stilovima 
 učenja dece;
-
primenjuje individualni pristup deci tokom obrazovno-vaspitnog 
 rada;
-
razume ulogu dečijih i učeničkih radova u obrazovno-vaspitnom 
 procesu;
-
poznaje kriterijume dobrih udžbenika, literature i didaktičkih 
 sredstava za ostvarivanje obrazovno-vaspitnog rada;
-
koristi raznovrsna didaktička sredstva i različitu literaturu;
-
zna osnovne principe strukturiranja odeljenja/vaspitne 
 grupe;
-
podstiče izgradnju zajedništva u odeljenju/vaspitnoj 
 grupi;
-
poznaje različite načine ostvarivanja vannastavnih i 
 slobodnih aktivnosti;
-
analizira sopstveni obrazovno-vaspitni rad;
-
ume da izrađuje osnovne instrumente za realizaciju obrazovno-vaspitnog 
 rada;
-
organizuje preventivni mentalno-higijenski rad;
-
koristi istraživački pristup u obrazovno-vaspitnom radu 
 i razmenjuje zapažanja i iskustva sa kolegama;
-
pomaže zaposlenima u izboru i primeni različite literature 
 za obrazovno-vaspitni rad;
2.
Praćenje razvoja i postignuća deteta/učenika
-
razume kako se deca/učenici razvijaju i kako uče;
-
zna da prati i vrednuje postignuća dece/učenika u procesu 
 učenja;
-
zna da identifikuje talentovanu decu/učenike kao i decu/učenike 
 sa teškoćama u razvoju i učenju i radi na stvaranju podsticajne sredine 
 za njihov razvoj;
-
primenjuje individualni/grupni savetodavno/vaspitni rad 
 sa decom/učenicima;
-
prati individualni razvoj i napredovanje deteta/učenika 
 i razvoj grupe u celini;
-
razume vrednovanje postignuća u funkciji podrške napredovanja 
 deteta/učenika;
-
poznaje različite načine praćenja, vrednovanja i ocenjivanja 
 postignuća deteta/učenika;
-
zna osnovne principe uspešne profesionalne orijentacije;
-
podržava inicijativu dece/učenika, motivaciju za rad 
 i spontano stvaralačko izražavanje;
-
poštuje princip redovnosti u davanju povratnih informacija;
-
uvažava ličnost i privatnost deteta/učenika;
-
pomaže detetu/učeniku da prepozna svoje potrebe i emocije 
 i izrazi ih na odgovarajući način;
-
poznaje načine i tehnike podsticanja procesa samovrednovanja 
 deteta/učenika;
-
zna da stvara atmosferu poštovanja različitosti;
-
uvažava inicijativu i slobodu iskazivanja misli, stavova 
 i uverenja kod deteta/učenika;
3.
Saradnja sa kolegama, porodicom i lokalnom zajednicom
-
gradi atmosferu međusobnog poverenja sa svim učesnicima 
 u obrazovno-vaspitnom radu;
-
poznaje i primenjuje principe uspešne komunikacije sa 
 svim učesnicima u obrazovno-vaspitnom radu;
-
poznaje važnost negovanja partnerskog odnosa sa porodicom 
 deteta/učenika;
-
poštuje princip privatnosti u saradnji sa porodicom i 
 kolegama;
-
poštuje ličnost i privatnost roditelja;
-
poznaje različite oblike saradnje sa porodicom, radi 
 obezbeđivanja podrške razvoju deteta/učenika;
-
održava dobre profesionalne odnose sa kolegama;
-
razume važnost timskog rada u ustanovi;
-
organizuje preventivni mentalno-higijenski rad u ustanovi;
-
poznaje različite oblike saradnje sa lokalnom zajednicom 
 u cilju ostvarivanja obrazovno-vaspitnih ciljeva i zadataka;
-
sarađuje u organizovanju različitih oblika dečijeg/učeničkog 
 stvaralaštva;
4.
Rad sa decom/učenicima sa smetnjama u razvoju
-
razume značaj uticaja vršnjaka i sredine na razvoj i 
 obrazovanje dece sa smetnjama u razvoju;
-
razume značaj stvaranja atmosfere poštovanja različitosti;
-
razume značaj principa individualizacije procesa učenja 
 učenika sa smetnjama u razvoju;
-
poznaje načine uključivanja dece/učenika sa smetnjama 
 u razvoju u obrazovno-vaspitni rad;
-
zna da organizuje aktivnosti za uključivanje učenika 
 sa smetnjama u razvoju u obrazovno-vaspitni rad;
-
poznaje važnost praćenja napredovanja i postignuća u 
 skladu sa stvarnim mogućnostima dece/učenika sa smetnjama u razvoju;
-
razume značaj obezbeđivanja odgovarajuće fizičke sredine 
 za adekvatno uključivanje dece/učenika sa smetnjama u razvoju u vaspitno-obrazovni 
 rad;
5.
Profesionalni razvoj
-
poznaje značaj kontinuiranog profesionalnog razvoja;
-
upoznat je sa različitim oblicima i načinima stručnog 
 usavršavanja;
-
razume načine i tehnike planiranja stručnog usavršavanja;
-
poznaje strukturu stručnih tela na nivou ustanove;
-
učestvuje u pripremi različitih oblika stručnog usavršavanja 
 na nivou ustanove;
-
poznaje elemente za planiranje sopstvenog stručnog usavršavanja;
-
učestvuje u raznim oblicima stručnog usavršavanja;
-
prati razvoj savremene literature i obrazovne tehnologije;
6.
Dokumentacija
-
zna propise iz oblasti obrazovanja i vaspitanja;
-
poznaje prava i dužnosti na radnom mestu;
-
upoznat je sa dokumentacijom na nivou ustanove;
-
razume svrhu pedagoške dokumentacije;
-
zna da sačinjava preglede, izveštaje i analize u vezi 
 sa različitim pitanjima obrazovno-vaspitne prakse;
-
zna da vodi propisanu i potrebnu dokumentaciju;
-
čuva poverljive podatke o detetu/učeniku i njegovoj porodici;
-
vodi evidenciju o učešću u raznim oblicima stručnog usavršavanje.
5. Bibliotekar
Na kraju pripravničkog staža bibliotekar treba da:
1.
Planiranje, programiranje, ostvarivanje i vrednovanje 
 obrazovno-vaspitnog rada
-
poznaje strukturu plana i programa obrazovno-vaspitnog 
 rada;
-
razume interdisciplinarnu prirodu predmetnih sadržaja;
-
zna da kreira podsticajnu sredinu za učenje i razvoj;
-
primenjuje individualni pristup učenicima tokom obrazovno-vaspitnog 
 rada;
-
razume ulogu učeničkih radova u obrazovno-vaspitnom procesu;
-
bira sadržaje, metode, oblike i tehnike rada u skladu 
 sa uslovima u kojima radi;
-
poznaje kriterijume dobrih udžbenika, literature i didaktičkih 
 sredstava za ostvarivanje obrazovno-vaspitnog rada;
-
poznaje različite načine ostvarivanja vannastavnih i 
 slobodnih aktivnosti;
-
analizira sopstveni rad;
-
koristi istraživački pristup u obrazovno-vaspitnom radu;
-
planira nabavke knjiga u skladu sa potrebama i interesovanjima 
 učenika i zaposlenih;
-
pomaže učenicima u nalaženju i izboru literature za različite 
 aktivnosti;
-
pomaže zaposlenima u izboru i primeni različite literature 
 za obrazovno-vaspitni rad;
-
organizuje časove i različite tipove aktivnosti u saradnji 
 sa zaposlenima;
2.
Praćenje razvoja i postignuća učenika
-
razume kako se učenici razvijaju i kako uče;
-
podržava inicijativu učenika, motivaciju za rad i spontano 
 stvaralačko izražavanje;
-
zna da stvara atmosferu poštovanja različitosti;
-
uvažava inicijativu i slobodu iskazivanja misli, stavova 
 i uverenja kod učenika;
-
razvija kod učenika naviku za pažljivim rukovanjem nastavnim 
 materijalima;
3.
Saradnja sa kolegama, porodicom i lokalnom zajednicom
-
gradi atmosferu međusobnog poverenja sa svim učesnicima 
 u obrazovno-vaspitnom procesu;
-
poznaje i primenjuje principe uspešne komunikacije sa 
 svim učesnicima u obrazovno-vaspitnom radu;
-
poštuje princip privatnosti u saradnji sa porodicom i 
 kolegama;
-
održava dobre profesionalne odnose sa kolegama;
-
razume važnost timskog rada u ustanovi;
-
razmenjuje zapažanja i iskustva sa kolegama;
-
poznaje različite oblike saradnje sa lokalnom zajednicom 
 u cilju ostvarivanja obrazovno-vaspitnih ciljeva i zadataka;
-
informiše korisnike o novim izdanjima;
-
organizuje saradnju sa pozorištima, muzejima, galerijama 
 i drugim ustanovama i organizacijama iz oblasti kulture;
-
organizuje književne susrete i tribine;
-
sarađuje u organizovanju različitih oblika učeničkog 
 stvaralaštva;
4.
Rad sa učenicima sa smetnjama u razvoju
-
razume značaj vršnjačkog uticaja i uticaja sredine na 
 razvoj i obrazovanje učenika sa smetnjama u razvoju;
-
razume značaj stvaranja atmosfere poštovanja različitosti;
-
razume značaj principa individualizacije procesa učenja 
 učenika sa smetnjama u razvoju;
-
zna da organizuje aktivnosti za uključivanje učenika 
 sa smetnjama u razvoju u obrazovno-vaspitni rad;
5.
Profesionalni razvoj
-
poznaje značaj kontinuiranog profesionalnog razvoja;
-
upoznat je sa različitim oblicima i načinima stručnog 
 usavršavanja;
-
razume načine i tehnike planiranja stručnog usavršavanja;
-
poznaje strukturu stručnih tela na nivou ustanove;
-
poznaje elemente za planiranja sopstvenog stručnog usavršavanja;
-
prati razvoj savremene literature i obrazovne tehnologije;
-
učestvuje u raznim oblicima stručnog usavršavanja;
-
prati izdavačku produkciju u skladu sa potrebama škole;
6.
Dokumentacija
-
zna propise iz oblasti obrazovanja i vaspitanja;
-
poznaje prava i dužnosti na radnom mestu;
-
upoznat je sa dokumentacijom na nivou ustanove;
-
zna da vodi propisanu i potrebnu dokumentaciju;
-
vodi evidenciju o učešću u raznim oblicima stručnog usavršavanja.
II PROGRAM ZA STICANJE LICENCE
1. PROGRAM METODIKE OBRAZOVNO-VASPITNOG RADA SA ELEMENTIMA 
 PEDAGOGIJE I PSIHOLOGIJE NASTAVNIKA, STRUČNOG SARADNIKA U OSNOVNOJ I SREDNJOJ 
 ŠKOLI I VASPITAČA U DOMU UČENIKA
Metodika kao naučna disciplina
Pojam i predmet metodike nastavnog predmeta. Zadaci metodike. 
 Odnos metodičke teorije i nastavne prakse. Odnos između metodika i pedagoških 
 i andragoških disciplina (opšta pedagogija, didaktika i dr.)
Odnos između metodike i drugih nauka i naučnih disciplina (nauke 
 i discipline iz kojih je preuzet sadržaj nastave, filozofija, sociologija, psihologija 
 i dr.). Specifičnosti stručnih i naučnih metodičkih proučavanja.
Specifičnost nastave
Pojam nastave datog predmeta. Društvena i pedagoška uslovljenost 
 uvođenja predmeta u nastavni plan. Specifična uloga nastavnog predmeta u ostvarivanju 
 opšteg cilja vaspitanja i zadataka škole. Posebni ciljevi i zadaci nastave, 
 konkretizacija ciljeva i zadataka nastave.
Mesto predmeta u nastavnom planu. Odnos prema drugim predmetima, 
 odnosno obaveznim i izbornim delovima nastavnog plana i programa. Program vaspitnog 
 rada i posebnih programa stručnog osposobljavanja i obuke. Nastava predmeta 
 i vannastavne i vanškolske aktivnosti.
Gnoseološko-logičke karakteristike nastavnog 
 predmeta
Predmet nauke, odnosno naučne discipline koja se uči. Osnovne 
 karakteristike procesa saznavanja u nauci, odnosno disciplini. Specifična logička 

 priroda pojmova, zakona, teorija, principa i drugih znanja. Karakter misaone 
 i drugih delatnosti u nauci. Karakter umenja i navika. Karakter užih i širih 
 sistema znanja u nauci. Značenje i značaj ovih karakteristika za metodiku i 
 nastavu.
Odnos nastave i razvoja učenika
Nastavni predmet kao činilac razvoja učenika. Različite teorije 
 o odnosu nastave i razvoja učenika. Mogućnosti i efekti primene ovih teorija 
 u nastavi predmeta. Metodičke pretpostavke uticanja na razvoj učenika. Motivacija 
 učenika za učenje u nastavnom procesu. Primena teorija intelektualnog razvoja 
 ličnosti učenika u nastavi. Primena teorije razvoja ličnosti u nastavnom procesu. 
 Razvijanje sposobnosti učenika u procesu nastave.
Sadržaj nastave
Pojam i uloga sadržaja. Teorijske osnove nastavnog programa 
 predmeta. Kriterijumi izbori sadržaja. Raspored gradiva u nastavnom programu. 
 Struktura programa - ciljevi i zadaci, sadržaji, metodička uputstva. Programske 
 celine, teme i jedinice. Suštinska opšta znanja i posebna znanja - odnos.
Preciziranje sadržaja nastave u udžbeniku predmeta. Nastavnik 
 kao činilac određivanja sadržaja nastave.
Metodologija izrade, vrednovanja i usavršavanja programa, odnosno 
 sadržaja nastave predmeta.
Didaktičko-metodički principi
Osnovni teorijski i metodološki problemi didaktike. Didaktika 
 kao teorija o obrazovanju i nastavi. Didaktika i druge nauke.
Opšti didaktički principi i pravila. Zakonitosti, principi 
 i pravila nastave. Obeležja i sistematika didaktičkih principa. Karakteristike 
 pojedinih principa.
Specifičnosti primene didaktičkih principa u nastavi predmeta. 
 Posebni metodički principi i zahtevi.
Objekti nastave
Pojam i vrste objekata u nastavi predmeta. Metodičke specifičnosti 
 izbora i korišćenja objekata (kabinet, sala za fizičko vaspitanje, školski vrt, 
 fabrika, muzej, spomenik i dr.). Saradnja sa stručnjacima izvan škole. Analiza 
 pripremanja, ostvarivanja i efekata nastave u pojedinim objektima.
Oblici nastavnog rada
Specifičnosti frontalnog, grupnog, individualnog i drugih oblika 
 u nastavi predmeta. Kriterijumi izbora i kombinovanja oblika rada. Metodički 
 zahtevi za organizovanje i ostvarivanje različitih oblika i novih kombinacija.
Nastavne metode
Metode i sredstva nastave. Pojam nastavnih metoda. Klasifikacija 
 nastavnih metoda. Specifičnosti pojedinih nastavnih metoda. Kriterijumi za izbor 
 i primenu nastavnih metoda. Odnos nastavnih metoda i nastavnih sredstava. Specifičnosti 
 primene opštih nastavnih metoda u nastavi predmeta. Posebne metode i metodski 
 postupci u nastavi predmeta. Kriterijumi izbora i kombinovanja metoda.
Nastavna sredstva
Nastavna sredstva, njihove karakteristike i način korišćenja 
 u nastavi.
Specifična uloga nastavnih sredstava u nastavi predmeta. Primena 
 univerzalnih sredstava za nastavu predmeta. Specifična sredstva za nastavu predmeta.
Kriterijumi izbora i kombinovanja nastavnih sredstava. Učešće 
 nastavnika i učenika u pripremanju i izradi nastavnih sredstava.
Vrste nastave
Oblici i tipovi nastave. Problemska nastava. Programirana nastava. 
 Inividualizovana i diferencirana nastava. Timska nastava. Dopunska i dodatna 
 nastava. Nastavna ekskurzija. Mogućnosti i specifičnosti primene pojedinih vrsta 
 nastave u predmetu.
Planiranje nastave
Organizacija nastave. Problemi sadržaja nastave. Shvatanja 
 o sadržajima nastave. Izbor nastavnih sadržaja. Opšte i stručno obrazovanje. 
 Nastavni plan. Nastavni program. Sadržaj planiranja u nastavi predmeta. Vrste 
 planiranja i planova nastavnog rada. Didaktički i metodički zahtevi pretpostavke 
 uspešnog planiranja. Koordinacija i korelacija sadržaja predmeta sa drugim predmetima. 
 Subjekti planiranja.
Pripremanje za nastavu
Nužnosti i specifičnosti pripremanja za nastavu predmeta. Sadržaj 
 i vrste pripremanja. Pojam nastavne jedinice. Odnos nastavne jedinice i sadržaja. 
 Metodika izrade pripreme i skice za nastavni rad u predmetu. Uloga nastavnika 
 i učenika u pripremanju nastavnog rada.
Tipovi i struktura nastavnih časova
Specifičnosti didaktičkih tipova časova i njihove strukture 
 u nastavi predmeta. Posebni tipovi časova u nastavi predmeta i njihova struktura. 
 Didaktičko-metodički zahtevi organizacija i ostvarivanje nastave na času.
Ponavljanje, utvrđivanje i vežbanje
Pojam i specifična uloga u nastavi predmeta. Vrste ponavljanja, 
 utvrđivanja i vežbanja. Didaktičko-metodičke pretpostavke uspešnog ponavljanja, 
 utvrđivanja i vežbanja.
Školski i domaći radovi
Specifična uloga i vrste školskih i domaćih radova u nastavi 
 predmeta. Osnovni metodički zahtevi za zadavanje, proveravanje i ocenjivanje 
 školskih i domaćih radova učenika.
Priručnici, udžbenici i druga literatura
Pojam, vrste i uloga u nastavi predmeta. Metodičke karakteristike 
 udžbenika i priručnika za učenike. Metodika korišćenja udžbenika, priručnika 
 i različite literature u nastavi predmeta. Osposobljavanje učenika za korišćenje 
 ovih izvora znanja.
Obrada sadržaja i ostvarivanje zadataka nastave
Specifičnosti procesa saznanja i učenja u nastavi predmeta. 
 Metodički problemi obrade osnovnih programskih sadržaja. Metodika razvijanja 
 intelektualnih i drugih sposobnosti. Formiranje umenja i navika. Formiranje 
 naučnog pogleda na svet. Razvijanje motivacije za učenje. Metodika vaspitanja 
 moralnih, estetskih, fizičko - zdravstvenih i drugih svojstava ličnosti učenika. 
 Osposobljavanje učenika za samoobrazovanje i samovaspitanje i samostalan rad.
Uloga učenika i nastavnika i njihovi odnosi u nastavi predmeta. 
 Odnosi učenika i učenika u nastavi.
Osnova i suština nastavnog procesa. Zakonitosti i odlike nastavnog 
 procesa.
Ocenjivanje
Metodičke specifičnosti uloge, sadržaja i vrste ocenjivanja 
 i vrednovanja u nastavi predmeta. Pretpostavke i sredstva objektivnog ocenjivanja 
 i vrednovanja. Ponavljanje, utvrđivanje i vežbanje u nastavnom radu. Proveravanje 
 rezultata nastave - ocenjivanje rada, uspeha i razvitka učenika u nastavi. Neophodnost 
 poznavanja praćenja razvoja ličnosti učenika. Učešće učenika u ocenjivanju, 
 samoocenjivanju i vrednovanju.
Vannastavne i vanškolske aktivnosti
Sadržaj, organizacija i ostvarivanje vannastavnih i vanškolskih 
 aktivnosti. Vanškolske aktivnosti učenika. Povezivanje ovih aktivnosti sa nastavom 
 predmeta.
Praćenje, vrednovanje i usavršavanje nastave
Način praćenja obrazovno-vaspitnog rada u nastavnom predmetu. 
 Metode, sredstva i instrumenti istraživanja nastavnog procesa i njegovi rezultati. 
 Praćenje novih naučnih dostignuća u metodici i sa njom povezanim naučnim disciplinama. 
 Vrednovanje svih pojedinačnih rešenja u nastavi i nastave u celini. Korišćenje 
 svih ovih saznanja za usavršavanje nastave nastavnog predmeta.
Stalno obrazovanje i usavršavanje nastavnika. Saradnja sa ostalim 
 nastavnicima, stručnim saradnicima, roditeljima i odgovarajućim stručnim i naučnim 
 ustanovama i organima.
Vaspitanje
Značaj vaspitanja za razvoj pojedinca i društva. Mogućnosti 
 i granice vaspitanja. Odlučujući faktori u razvitku ličnosti.
Cilj i zadaci vaspitanja. Problemi konkretizacije ciljeva i 
 zadataka vaspitanja u praktičnom radu. Principi, metode i sadržaji vaspitanja.
Vaspitanje i ličnost. Vaspitanje i društvo. Vaspitanje i kultura. 
 Obrazovanje i vaspitanje odraslih. Vaspitanje i rad.
Najpoznatije koncepcije (teorije, škole, pravci vaspitanja).
Pedagogija
Pedagogija od uopštavanja iskustva do nauke. Istorijski pregled 
 razvoja vaspitanja i pedagoške nauke. Najpoznatiji pedagozi i njihova dela. 
 Sistem naučnih disciplina u pedagogiji i odnos prema drugim naukama.
Naučno istraživanje pojave u oblasti vaspitanja i obrazovanja 
 - metodologije pedagoških istraživanja. Praktična pitanja izrada naučno-istraživačkih 
 instrumenata u pedagoškim istraživanjima (izrade testova znanja, anketnih listova 
 i slično).
Škola i školski sistem. Od tradicionalnog do savremenog školskog 
 sistema (predškolske ustanove, osnovna i srednja škola, visokoškolske ustanove). 
 Struktura vaspitno-obrazovnih aktivnosti savremene škole. Savremena kritika 
 škole kao institucije.
Škola i njeno okruženje; vaspitno u porodici, vaspitanje u 
 slobodnom vremenu, vaspitni značaj sredstava masovnog komuniciranja (štampe, 
 radija, televizije, filma i pozorišta), vaspitanje i obrazovanje odraslih. Škola 
 kao pedagoški i kulturni centar lokalne zajednice.
Nastavnik
Nastavnik kao činilac nastavnog procesa. Odlike poziva i ličnosti 
 nastavnika. Nastavnik u funkciji odeljenskog starešine.
Psihologija
Predmet psihologije i njen značaj za uspešno obavljanje vaspitno-obrazovne 
 delatnosti. Zakonitosti psihofizičkog razvoja. Kritički periodi u razvoju. Zrelost.
Način prikupljanja podataka i zaključivanja u psihologiji (metode 
 i tehnika psiholoških istraživanja).
Pojam učenja. Stilovi učenja. Racionalizacija procesa školskog 
 učenja. Psihološki faktori učenja. Učenje i razvoj. Razvoj i priroda razvojnih 
 promena. Zakonitosti psihičkog razvoja. Pol, uzrast i učenje. Pokretači psihičkog 
 razvoja učenika. Detinjstvo i njegov značaj u životu jedinke. Razvoj mišljenja. 
 Govor i mišljenje. Razvoj stvaralačkog mišljenja. Razvoj emocija i izražavanje 
 emocija. Razvoj ličnog identiteta. Učenje (pojam, vrste, karakteristike). Pamćenje. 
 Zaboravljanje. Sposobnosti. Motivacija za učenje. Ekonomija i tehnika procesa 
 učenja. Rad i sticanje radnih navika. Rad i umor. Transfer učenja. Programirano 
 učenje (vrste, karakteristike, mogućnosti praktične primene).
Ispitivanje, ocenjivanje i vrednovanje znanja i napredovanja 
 učenika. Različiti načini i pristupi ocenjivanja. Faktori koji utiču na ocenjivanje. 
 Testovi znanja, testovi postignuća, njihove karakteristike i mogućnost primene.
Adolescencija kao period sticanja ličnog identiteta. Telesni 
 razvoj i promene u pubertetu i adolescenciji. Uključivanje adolescenata u svet 
 odraslih. Problemi u vezi sa osamostaljivanjem, izborom poziva, prihvatanjem 
 životne filozofije, sistema vrednosti, seksualnim ponašanjem i dr. Adolescencija 
 dečaka i devojčica. Psihički razvoj u adolescenciji, promene u intelektualnoj 
 i emocionalnoj sferi. Sukobi u adolescenciji.
Psihologija nastave. Različite teorije nastave. Prilagođavanje 
 nastave individualnim razlikama učenika. Školovanje dece sa smetnjama u razvoju. 
 Rad sa obdarenom decom.
Psihološki problemi vaspitanja i samovaspitanja. Jedinstvo 
 ličnog i socijalnog. Razvijanje moralne svesti, moralnog suđenja i moralnih 
 stavova savesti kod učenika. Škola i profesionalni razvoj učenika.
Frustracije i konflikti u školskim situacijama. Psihološki 
 aspekti formiranja odeljenskih zajednica učenika. Disciplina u školi. Mentalno 
 - higijenski problemi u školi.
2. PROGRAM METODIKE VASPITNO-OBRAZOVNOG RADA SA ELEMENTIMA 
 PEDAGOGIJE I PSIHOLOGIJE VASPITAČA I STRUČNIH SARADNIKA U DEČJEM VRTIĆU
Predškolsko vaspitanje i obrazovanje
Funkcije predškolskog vaspitanja i obrazovanja. Shvatanja o 
 detetu i njegovom razvoju. Igra - načelo za izbor metoda vaspitno-obrazovnog 
 rada.
Ciljevi i načela predškolskog vaspitanja i obrazovanja
Polazišta programa. Opšti cilj i ciljevi predškolskog vaspitanja. 
 Načela predškolskog vaspitanja i obrazovanja. Sistem aktivnosti. Cilj i zadaci 
 vaspitnog rada s decom do tri godine. Opšta načela vaspitanja dece ranog uzrasta. 
 Vaspitni rad s decom uzrasta do tri godine. Vaspitno-obrazovni rad s decom uzrasta 
 od tri do sedam godina. Ciljevi vaspitno-obrazovnog rada s decom predškolskog 
 uzrasta na jezicima nacionalnih manjina. Mogući izvori programskih sadržaja 
 s decom nacionalnih manjina. Principi za izbor sadržaja za rad sa ovom decom.
Oblici, metode i sredstva u vaspitno-obrazovnom radu.
Oblici rada: pojam i vrste (individualni, grupni i frontalni 
 rad). Metode - pojam i vrste (poseban osvrt na igru). Posmatranje dece. Pojam, 
 cilj i faze posmatranja. Funkcija i tehnike posmatranja.
Individualne razlike dece i njihovo dosledno poštovanje u svim 
 fazama rada.
Sredstva za vaspitno-obrazovni rad
Upotreba i vrsta sredstava s obzirom na uzrast dece. Normativ 
 sredstava za vaspitni rad sa decom do tri godine. Normativ sredstava za vaspitno-obrazovni 
 rad sa decom od tri do sedam godina. Uslovi za realizaciju programa vaspitno-obrazovnog 
 rada.
Realizacija pedagoškog rada u predškolskoj ustanovi.
Organizacija vaspitnog rada u vaspitnoj grupi dece do tri godine. 
 Organizacija pedagoškog rada u vaspitnoj grupi dece od tri do sedam godina.
Programiranje vaspitno-obrazovnog rada
Opšti principi. Pedagoška dokumentacija za rad sa decom do 
 tri godine - programiranje, posmatranje i realizacija rada. Programiranje i 
 planiranje vaspitno-obrazovnog rada sa decom od tri do sedam godina. Otvoreni 
 sistem vaspitanja i obrazovanja. Vrste i nivoi planiranja (tematsko, projekti, 
 aktivnosti). Evaluacija vaspitno-obrazovnog rada.
Tim i timski rad
Pojam i funkcionisanje tima. Interakcija u timu. Faze razvoja 
 tima. Uloge u timu.
Pripremanje za vaspitno-obrazovni rad
Nužnost i specifičnost pripremanja za vaspitno-obrazovni rad 
 pojedinih profila stručnih radnika. Sadržaj i vrste pripremanja. Uloga vaspitača 
 i dece u pripremanju aktivnosti. Uslovi za rad i pripremanje fizičke sredine.
Uloge vaspitača. Uloge stručnog saradnika u pedagoškoj praksi. 
 Uloge vaspitača - saradnika u pedagoškoj praksi.
Pedagogija
Značaj vaspitanja za razvoj pojedinca i društva. Mogućnosti 
 i granice vaspitanja. Odlučujući faktori u razvitku ličnosti.
Cilj i zadaci vaspitanja. Problemi konkretizacije ciljeva i 
 zadataka vaspitanja u praktičnom radu. Principi, metode i sadržaji vaspitanja.
Vaspitanje i ličnost. Vaspitanje i društvo. Vaspitanje i rad. 
 Vaspitanje i kultura. Najpoznatije koncepcije (teorije, pravci) vaspitanja.
Istorijski pregled razvoja vaspitanja i pedagoške nauke. Najpoznatiji 
 pedagozi u oblasti predškolskog vaspitanja i njihova dela. Metodologija pedagoških 
 istraživanja. Akciono istraživanje i druga primenjena istraživanja.
Opšti principi vaspitnog rada. Opšte metode vaspitanja ličnosti.
Psihologija
Predmet psihologije i njen značaj u vaspitno-obrazovnom radu. 
 Učenje i razvoj. Razvoj i priroda razvojnih promena. Zakonitosti psihičkog razvoja. 
 Pokretači psihičkog razvoja deteta. Predškolski uzrast i njegov značaj u razvoju 
 jedinke.
Razvoj mišljenja. Govor i mišljenje. Razvoj stvaralačkog mišljenja. 
 Razvoj emocija i njihovo izražavanje.
Učenje (pojam, vrste i karakteristike). Stilovi učenja, učenje 
 putem rešavanja problema i otkrića. Interaktivno učenje. Organizacija interaktivnog 
 učenja.
Motivacija za saznavanjem. Osnovni pojmovi: motivi, vrste i 
 struktura, spoljašnja i unutrašnja motivacija. Razvoj motivacije i uzrast dece. 
 Primeri podsticanja motivacije.
Pamćenje, zaboravljanje, sposobnosti. Psihološki problemi vaspitanja. 
 Poremećaji u ponašanju dece.
3. PROPISI IZ OBLASTI OBRAZOVANJA I VASPITANJA
Prava dece, učenika i odraslih
Prava deteta na osnovu Univerzalne deklaracije o ljudskim pravima 
 OUN (1948. god.), Konvencije o pravima deteta OUN (1989. god.), Ustavne povelje 
 državne zajednice Srbije i Crne Gore, Povelje o ljudskim i manjinskim pravima 
 i građanskim slobodama, Ustava Republike Srbije, Zakona o osnovama sistema obrazovanja 
 i vaspitanja i posebnih zakona kojima se uređuje predškolsko vaspitanje i obrazovanje 
 i osnovno i srednje obrazovanje i vaspitanje.
Prava dece, učenika i odraslih na: dostupnost obrazovanja i 
 kvalitetno obrazovanje; pokretljivost u okviru sistema obrazovanja; posebne 
 obrazovne potrebe lica sa posebnim sposobnostima, sa smetnjama u razvoju i odraslih; 
 upis u dečji vrtić i školu; besplatno obrazovanje; brže napredovanje; organizovanje 
 odeljenjske zajednice i učeničkog parlamenta; učešće u radu određenih organa 
 škole; pohađanje nastave i ocenjivanje; polaganje ispita; sticanje javnih isprava; 
 podnošenje prigovora, žalbe i zahteva za zaštitu prava.
Nastavnici, vaspitači i stručni saradnici
Zadaci nastavnika, vaspitača i stručnog saradnika u obrazovanju; 
 Stepen i vrsta obrazovanja i uslovi i način prijema u radni odnos; uslovi za 
 rad; pripravnici; licenca i registar izdatih licenci; izdavanje, suspenzija 
 i oduzimanje licence; stručno usavršavanje i sticanje zvanja; rad na neodređeno 
 i određeno vreme sa punim i nepunim radnim vremenom; ugovor o izvođenju nastave; 
 upućivanje na rad u inostranstvo; pedagoška norma; godišnji odmor; pravo na 
 plaćeno i neplaćeno odsustvo; pravo na platu i druga primanja; udaljavanje sa 
 rada; disciplinska odgovornost; disciplinski postupak; prestanak radnog odnosa; 
 zaštita prava zaposlenih.
Institucije za unapređivanje kvaliteta obrazovanja 
 i vaspitanja
Nacionalni prosvetni savet, sastav i nadležnost; Zavod za unapređivanje 
 obrazovanja i vaspitanja i vrste centara; Zavod za vrednovanje kvaliteta obrazovanja 
 i vaspitanja.
Ustanove i druge organizacije
Vrste ustanova; uslovi za osnivanje, početak rada i obavljanje 
 delatnosti; obavljanje delatnosti u sedištu i izdvojenom odeljenju; autonomija 
 ustanove; odgovornost ustanove za bezbednost dece i učenika; pravila ponašanja 

 u ustanovi; zabrana diskriminacije i stranačkog organizovanja; razvojno planiranje 
 i strukovno povezivanje.
Organi ustanove
Vrste i sastav organa ustanove; organ upravljanja, predlaganje 
 i njegovo imenovanje; nadležnost organa upravljanja; direktor ustanove, uslovi 
 i postupak za izbor i razrešenje; prava, obaveze i odgovornosti direktora; stručni 
 organi ustanove.
Programi obrazovanja i vaspitanja
Vrste programa obrazovanja i vaspitanja; donošenje nastavnog 
 plana i programa, predškolskog, školskog i vaspitnog programa.
Ostvarivanje obrazovanja i vaspitanja
Školska godina; godišnji program rada; predškolsko vaspitanje 
 i obrazovanje; trajanje osnovnog i srednjeg obrazovanja, stručnog osposobljavanja 
 i obuke; ogled; udžbenici.
Nadzor nad radom ustanova
Upravni nadzor; stručno-pedagoški nadzor.
Finansiranje delatnosti ustanova
Sredstva iz budžeta Republike; sredstva iz budžeta jedinice 
 lokalne samouprave; obezbeđivanje višeg standarda obrazovanja.
4. PROGRAM PEDAGOGIJE I PSIHOLOGIJE ZA PRIPRAVNIKA, 
 NASTAVNIKA, VASPITAČA I STRUČNOG SARADNIKA KOJI NIJE SAVLADAO OVE PREDMETE U 
 TOKU STUDIJA
Pedagogija
Vaspitanje
Značaj vaspitanja za razvoj pojedinca i društva. Mogućnosti 
 i granice vaspitanja. Odlučujući faktori u razvitku ličnosti.
Vaspitanje i ličnost. Vaspitanje i društvo. Vaspitanje i kultura. 
 Vaspitanje i rad.
Najpoznatije koncepcije (teorije, škole, pravci vaspitanja). 
 Cilj i zadaci vaspitanja. Problemi konkretizacije ciljeva i zadataka vaspitanja 
 u praktičnom radu.
Pedagogija
Pedagogija od uopštavanja iskustva do nauke. Istorijski pregled 
 razvoja vaspitanja i pedagoške nauke. Najpoznatiji pedagozi i njihova dela. 
 Sistem naučnih disciplina u pedagogiji i odnos prema drugim naukama.
Naučno istraživanje pojave u oblasti vaspitanja i obrazovanja 
 - metodologije pedagoških istraživanja. Praktična pitanja izrada naučno - istraživačkih 
 instrumenata u pedagoškim istraživanjima (izrade testova znanja, anketnih listova 
 i slično).
Škola i školski sistem. Od tradicionalnog do savremenog školskog 
 sistema (predškolske ustanove, osnovna i srednja škola, visokoškolske ustanove). 
 Struktura obrazovno-vaspitnih aktivnosti savremene škole. Savremena kritika 
 škole kao institucije.
Škola i njeno okruženje; vaspitno u porodici, vaspitanje u 
 slobodnom vremenu, vaspitni značaj sredstava masovnog komuniciranja (štampe, 
 radija, televizije, filma i pozorišta), vaspitanje i obrazovanje odraslih. Škola 
 kao pedagoški i kulturni centar lokalne sredine.
Metodička pitanja vaspitnog rada
Neophodnost poznavanja praćenja razvoja ličnosti učenika. Opšti 
 principi vaspitnog rada. Opšte metode vaspitanja ličnosti i sredstva koja se 
 najčešće koriste u vaspitnom radu.
Nastavnik: odlike poziva i ličnosti. Nastavnik u funkciji odeljenskog 
 starešine.
Osnovni teorijski i metodološki problemi didaktike. Didaktika 
 kao teorija o obrazovanju i nastavi. Didaktika i druge nauke.
Osnova i suština nastavnog procesa. Zakonitosti i odlike nastavnog 
 procesa. Primena teorija intelektualnog razvoja ličnosti učenika u nastavi. 
 Primena teorije razvoja ličnosti u nastavnom procesu. Razvijanje sposobnosti 
 učenika u procesu nastave.
Opšti didaktički principi i pravila. Zakonitosti, principi 
 i pravila nastave. Obeležja i sistematika didaktičkih principa. Karakteristike 
 pojedinih principa.
Problemi sadržaja nastave. Shvatanja o sadržajima nastave. 
 Izbor nastavnih sadržaja. Opšte i stručno obrazovanje. Nastavni plan. Nastavni 
 program. Udžbenici i priručna literatura za nastavnike i učenike.
Metode i sredstva nastave. Pojam nastavnih metoda. Klasifikacija 
 nastavnih metoda. Specifičnosti pojedinih nastavnih metoda. Kriterijumi za izbor 
 i primenu nastavnih metoda. Odnos nastavnih metoda i nastavnih sredstava. Nastavna 
 sredstva, njihove karakteristike i način korišćenja u nastavi.
Organizacija nastave. Motivacija učenika za učenje u nastavnom 
 procesu. Oblici i tipovi nastave. Školski i domaći rad učenika.
Ponavljanje, utvrđivanje i vežbanje u nastavnom radu.
Proveravanje rezultata nastave - ocenjivanje rada, uspeha i 
 razvitka učenika u nastavi.
Planiranje nastavnog rada.
Nastavnik kao činilac nastavnog procesa.
Psihologija
Predmet psihologije i njen značaj za uspešno obavljanje vaspitno 
 - obrazovne delatnosti.
Način prikupljanja podataka i zaključivanja u psihologiji (metode 
 i tehnika psiholoških istraživanja).
Učenje i razvoj. Razvoj i priroda razvojnih promena. Zakonitosti 
 psihičkog razvoja. Pol, uzrast i učenje. Pokretači psihičkog razvoja učenika. 
 Detinjstvo i njegov značaj u životu jedinke. Razvoj mišljenja. Govor i mišljenje. 
 Razvoj stvaralačkog mišljenja. Razvoj emocija i izražavanje emocija. Razvoj 
 ličnog identiteta. Učenje (pojam, vrste, karakteristike). Pamćenje. Zaboravljanje. 
 Sposobnosti. Motivacija za učenje. Ekonomija i tehnika procesa učenja. Transfer 
 učenja. Programirano učenje (vrste, karakteristike, mogućnosti praktične primene).
Ispitivanje, ocenjivanje i vrednovanje znanja i napredovanja 
 učenika. Različiti načini i pristupi ocenjivanja. Faktori koji utiču na ocenjivanje. 
 Testovi znanja, testovi postignuća, njihove karakteristike i mogućnost primene.
Adolescencija kao period sticanja ličnog identiteta. Telesni 
 razvoj i promene u pubertetu i adolescenciji. Uključivanje adolescenata u svet 
 odraslih. Problemi u vezi sa osamostaljivanjem, izborom poziva, prihvatanjem 
 životne filozofije, sistema vrednosti, seksualnim ponašanjem i dr. Adolescencija 
 dečaka i devojčica. Psihički razvoj u adolescenciji, promene u intelektualnoj 
 i emocionalnoj sferi. Sukobi u adolescenciji.
Psihologija nastave. Različite teorije nastave. Školovanje 
 dece sa smetnjama u razvoju. Rad sa obdarenom decom.
Psihološki problemi vaspitanja i samovaspitanja. Jedinstvo 
 ličnog i socijalnog. Razvijanje moralne svesti, moralnog suđenja i moralnih 
 stavova i savesti kod učenika. Frustracije i konflikti u školskim situacijama. 
 Psihološki aspekti formiranja odeljenskih zajednica učenika. Disciplina u školi. 
 Mentalno - higijenski problemi u školi.
Preporučena literatura
1.
Alan L. Bin "Učionica bez nasilništva", Kreativni 
 Centar, 2004, Beograd
2.
Anagnosti S.; Popadić, D. "Motivacijski model pismene 
 provere znanja iz fizike'', Psihologija, 1-2, 1986, Beograd
3.
Auklender V. "Prozori u svet naše dece", Nolit, 
 1988, Beograd
4.
Vaspitno-obrazovni rad sa decom predškolskog uzrasta 
 na jezicima nacionalnih manjina, Prosvetni pregled, 1996, Beograd
5.
Vigotski L.: "Mišljenje i govor'', Nolit, 1977, 
 Beograd
6.
Vilotijević M. "Didaktika", knjiga 1, 2. i 
 3, Naučna knjiga/Učiteljski fakultet, 2000, Beograd
7.
Geara I. i Dotlić Lj. "Priručnik za podsticanje 
 dečjeg samopoštovanja", Izdavačko preduzeće matice srpske, 2000, 
 Novi Sad
8.
Grupa autora "Igra i igračke", Zavod za udžbenike 
 i nastavna sredstva, 1983. Beograd
9.
Grupa autora "Svako dete može da uči", Zavod 
 za udžbenike i nastavna sredstva, 1986, Beograd
10.
Grupa autora "Učitelj u praksi'', Republički zavod 
 za unapređivanje obrazovanja i vaspitanja,1991, Beograd
11.
Grupa autora "Korak po korak 1", Kreativni 
 centar, 1996, Beograd
12.
Grupa autora "Korak po korak 1", Kreativni 
 centar, 1997, Beograd
13.
Daniels E. i Stafford K. "Integracija dece sa posebnim 
 potrebama", Centar za interaktivnu pedagogiju, 2001, Beograd
14.
Dejvis H. "Savetovanje roditelja hronično obolele 
 ili dece ometene u razvoju", Insitut za mentalno zdravlje, 1996, 
 Beograd
15.
Eraković T. "Osnovi specijalne pedagogije sa metodikom", 
 Budućnost, 2001, Novi Sad
16.
Zakon o osnovama sistema obrazovanja i vaspitanja ("Službeni 
 glasnik RS", br. 62/03, 64/03, 58/04 i 62/04)
17.
Zakon o osnovnoj školi ("Službeni glasnik RS", 
 br. 50/92, 53/93, 67/93, 48/94, 66/93, 22/02, 62/03 i 64/03)
18.
Zakon o srednjoj školi ("Službeni glasnik RS", 
 br. 50/92, 53/93, 67/93, 48/94, 24/96, 23/02, 25/02, 62/03 i 64/03)
19.
Žlebnik L. "Psihologija deteta i mladih'', Delta-pres, 
 1972, Beograd
20.
Ivanović R. "Vilingrad", Altera, 2000, Beograd
21.
Ivanović R. "Značenje reči", Altera, 1999, 
 Beograd
22.
Ivić I. i saradnici "Vaspitanje dece ranog uzrasta", 
 Zavod za udžbenike i nastavna sredstva, 1986. Beograd
23.
Ivić I., Pešikan A., Antić S. "Aktivno učenje 2", 
 Beograd, Institut za psihologiju, Ministarstvo prosvete i sporta Republike 
 Srbije, Ministarstvo za prosvjetu i nauku Crne Gore, 2001.
24.
Ivić I. "Skica za jednu psihologiju osnovnoškolskihudžbenika 
 - Oblici učenja i udžbenik '', Psihologija, br.3-4 ,1976, Beograd
25.
Ivić I. "Skica za jednu psihologiju osnovnoškolskih 
 udžbenika - Razvoj intelektualnih sposobnosti i udžbenik'', Psihologija, 
 br.1-2,1976, Beograd
26.
Izli Š.D. i Mitčel K. "Ocenjivanje na osnovu portfolija", 
 Kreativni Centar, 2004, Beograd
27.
Kamenov E. "Metodika I i II", Dragon, 1997, 
 Novi Sad
28.
Kamenov E. "Metodika vaspitno-obrazovnog rada sa 
 decom predškolskog uzrasta", Zavod za udžbenike i nastavnika sredstva, 
 1988, Beograd
29.
Kasagić Đ. i Bojanović I. "Igre pokretom", 
 Zavod za udžbenike i nastavna sredstva, 1995, Beograd
30.
Klark A.M. i Klark A. D. B. Rano iskustvo", Zavod 
 za udžbenike i nastavna sredstva, 1987., Beograd
31.
Kol H. "Razvijanje teme'', Predškolsko dete, br. 
 2, 1980, Beograd
32.
Konvencija o pravima deteta OUN ,1989.
33.
Krnjaić Z. "Nadarenost mladih", str. 53-73 
 i 91-119, Institut za psihologiju, 2002, Beograd
34.
Leipzig J. i Lesch J. "Praćenje i posmatranje dece 
 u procesu podučavanja", Centar za interaktivnu pedagogiju, 2001, 
 Beograd
35.
Maksić.S. "Darovito dete u školi", Institut 
 za pedagoška istraživanja, 1998, Beograd
36.
Marinković S. "Neki pokušaji transformacije vrtića 
 u otvoreni sistem vaspitanja", Institut za pedagogiju i andragogiju 
 Filozofski fakultet, 1995, Beograd
37.
Medouz S. i Kešdan A. "Kako pomoći deci da uče", 
 Zavod za udžbenike i nastavna sredstva, 2000, Beograd
38.
Mikeš M. Čuvari jezika", Zavod za udžbenike i nastavna 
 sredstva, 1977, Beograd
39.
Nelsen Džejn. "Pozitivna disciplina", IGT, 
 2001, Čačak
40.
Ničković R. "Učenje putem rešavanja problema u nastavi'', 
 Zavod za udžbenike i nastavna sredstva, 1970, Beograd
41.
Ognjenović V. "Zdravo da ste", Zdravo da ste, 
 1993, Beograd
42.
Osnove programa vaspitnog rada sa decom uzrasta do tri 
 godine, Prosvetni pregled, 1996, Beograd
43.
Osnove programa predškolskog vaspitanja i obrazovanja, 
 Prosvetni pregled, 1996, Beograd
44.
Pavlovski T. "Timski rad", Institut za pedagogiju 
 i andragogiju Filozofski fakultet, 1998, Beograd
45.
Pavlovski T. i saradnici "Tematsko planiranje u 
 dečjem vrtiću", Institut za pedagogiju i andragogiju Filozofski fakultet, 
 1995, Beograd
46.
Pešić M. i saradnici "Pedagogija u akciji", 
 Institut za pedagogiju i andragogiju, 1998, Beograd
47.
Pešić M. "Motivacija predškolske dece za učenje", 
 Biblioteka "Univerzitet", Prosvetni pregled, 1985, Beograd
48.
Pešić M. "Vrednovanje predškolskih vaspitnih programa'', 
 Zavod za udžbenike i nastavna sredstva'', 1987, Beograd
49.
Povelja o ljudskim i manjinskim pravima i građanskim 
 slobodama ("Službeni list SCG", broj 6/2003)
50.
Prodanović Lj. "Proverite kako vaspitavate u školi", 
 Autor i IP "Nauka", 1998, Beograd
51.
Prodanović Lj. "Individualna saradnja sa roditeljima", 
 Autor, 2000, Beograd
52.
Prodanović Lj. i Stevanović M. "Rad u parovima kao 
 savremeni nastavni oblik'', Nova prosveta, 1989, Beograd
53.
Radonjić S. "Psihologija učenja", Zavod za 
 izdavanje udžbenika i nastavna sredstva, 1985, Beograd
54.
Rušumović Lj. "Bukvar dečjih prava", UNICEF, 
 1995, Beograd
55.
Saifer S, Baumann M, Isenberg J.P. i Renck Jatongo M. 
 "Individualizovani pristup podučavanju", Centar za interaktivnu 
 pedagogiju, 2001, Beograd
56.
Stajls D. "Odeljenski sastanci", Kreativni 
 Centar, 2005, Beograd
57.
Tomas G. "Kako biti uspešan nastavnik", Kreativni 
 Centar, 2003, Beograd
58.
Univerzalna deklaracija o ljudskim pravima OUN, 1948.
59.
Ustav Republike Srbije ("Službeni glasnik RS", 
 broj 1/90)
60.
Ustavna povelja državne zajednice Srbije i Crne Gore 
 ("Službeni list SCG, broj 1/2003)
61.
Havelka N. "Učenik i nastavnik u obrazovnom procesu", 
 Zavod za udžbenike i nastavna sredstva, 1996, Beograd
62.
Havelka N. i Andrejević G. "Prisutnost i rešavanje 
 motivacijskih problema u nižim razredima osnovne škole'', Psihologija, 
 3-4, 1979, Beograd
63.
Havelka N. "Psihološke osnove grupnog rada'', Naučna 
 knjiga, 1980, Beograd
64.
Horvat L. "Predškolsko vaspitanje i intelektualni 
 razvoj", Zavod za udžbenike i nastavna sredstva, 1986, Beograd
65.
Hrnjica S. i saradnici "Ometeno dete - uvod u psihologiju 
 ometenih u razvoju", Zavod za izdavanje udžbenika i nastavnih sredstava, 
 1991, Beograd
66.
Cvetanović V. "Osnovi kulture govora i retorike", 
 2000, Beograd
67.
Colić V. "Dečje jaslice - gledane iz antropološkog 
 ugla", Institut za pedagogiju i andragogiju Filozofski fakultet, 
 1995, Beograd
68.
Šarpak Ž.. "Ruka u testu", Društvo fizičara 
 Srbije, 2001, Beograd
69.
Šekspir R. "Psihologija ometenih u razvoju", 
 Nolit, 1997, Beograd
REPUBLIKA SRBIJA
MINISTARSTVO PROSVETE
REGISTAR
NASTAVNIKA, VASPITAČA I STRUČNOG SARADNIKA
KOJIMA JE IZDATA DOZVOLA ZA RAD - LICENCA
BEOGRAD
_________________
(serijski broj licence)
|_|_|_|_|_|_|_|_|
(registracioni broj licence)
JMBG |_|_|_|_|_|_|_|_|_|_|_|_|_|
Ime, srednje slovo i prezime
(Fotografija)
Datum rođenja
Mesto rođenja
Licenca se izdaje za
__________________________________________
(nastavnika, vaspitača, stručnog saradnika)
____________
(potpis)
Stručni naziv iz diplome
_________________________________________________________________________________
_________________________________________________________________________________
Datum izdavanja licence
Datum zamene licence i serijski broj
Datum izdavanja duplikata licence i serijski 
 broj
SUSPENZIJA LICENCE (upisati broj i datum rešenja 
 suspenzije licence, datum pravosnažnosti suspenzije rešenja i drugo)
ODUZIMANJE LICENCE (upisati broj i datum rešenja 
 oduzimanja licence, datum pravosnažnosti oduzimanja rešenja i drugo)
NAPOMENE: