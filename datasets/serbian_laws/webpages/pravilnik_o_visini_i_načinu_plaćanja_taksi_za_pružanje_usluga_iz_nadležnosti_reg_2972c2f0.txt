Title: PRAVILNIKO VISINI I NAČINU PLAĆANJA TAKSI ZA PRUŽANJE USLUGA IZ NADLEŽNOSTI REGULATORNOG TELA ZA ELEKTRONSKE KOMUNIKACIJE I POŠTANSKE USLUGE
URL: https://www.paragraf.rs/propisi/pravilnik-o-utvrdjivanju-naknada-za-pruzanje-usluga-iz-nadleznosti-regulatorne-agencije-za.html
Extracted: 2025-07-06T23:15:10.356092
================================================================================

Sve informacije o propisu nađite
OVDE
.
Tweet
Prijavite se na
mailing listu
!
PRAVILNIK
O VISINI I NAČINU PLAĆANJA TAKSI ZA PRUŽANJE USLUGA IZ NADLEŽNOSTI REGULATORNOG TELA ZA ELEKTRONSKE KOMUNIKACIJE I POŠTANSKE USLUGE
("Sl. glasnik RS", br. 92/2024 i 95/2024)
1. Uvodne odredbe
Član 1
Ovim pravilnikom utvrđuju se visina i način plaćanja taksi za pružanje usluga iz nadležnosti Regulatornog tela za elektronske komunikacije i poštanske usluge (u daljem tekstu: Regulator), za sprovedeni postupak ili radnju za izdavanje i produženje dozvole za korišćenje numeracije i pojedinačne dozvole za korišćenje radiofrekvencijskog spektra, evidentiranje radio-stanica, ocenjivanje usaglašenosti, kao i za obavljanje tehničkog pregleda radio-stanica za koje je izdata pojedinačna dozvola za korišćenje radiofrekvencijskog spektra.
Pod taksom iz stava 1. ovog člana podrazumeva se trošak koji Regulator ima prilikom pružanja usluga iz prethodnog stava, a koje imaju karakter javnih usluga u smislu propisa koji uređuju budžetski sistem.
2. Izdavanje i produženje dozvole za korišćenje numeracije
Član 2
Visina takse za izdavanje dozvole za korišćenje numeracije po dozvoli iznosi 26.488,00 dinara.
Za produženje dozvole za korišćenje numeracije plaća se iznos od 50% od visine utvrđene u stavu 1. ovog člana, odnosno 13.244,00 dinara.
3. Izdavanje i produženje pojedinačne dozvole za korišćenje radiofrekvencijskog spektra
Član 3
Taksa za izdavanje pojedinačne dozvole za korišćenje radiofrekvencijskog spektra, koja se izdaje na osnovu zahteva, za radio-stanicu u određenoj radiokomunikacijskoj službi iznosi:
Vrsta radiokomunikacijske službe
Vrsta radio-stanice
Visina takse
u dinarima
Radiodifuzna
1)
televizijska radiodifuzna stanica
39.733,00
2)
radijska radiodifuzna stanica
39.733,00
Mobilna
3)
Radio-stanica u komunikacionoj mreži, osim javne komunikacione mreže, po jednoj radio-frekvenciji, za:
a) baznu radio-stanicu
3.311,00
b) fiksnu radio-stanicu
1.987,00
v) mobilnu i ručnu radio-stanicu
1.324,00
4)
Bazna radio-stanica u javnoj komunikacionoj mreži
33.111,00
5)
Radio-stanice na vazduhoplovu koje rade u radiofrekvencijskim opsezima: SHF, UHF, VHF, HF i MF
13.244,00
6)
Radio-stanice na vazduhoplovu koje rade samo u VHF opsegu
2.649,00
7)
Radio-stanice na brodu i drugom plovilu koje rade u radiofrekvencijskim opsezima: SHF, UHF, VHF, HF i MF
13.244,00
8)
Radio-stanice na brodu i drugom plovilu koje rade samo u UHF i VHF radiofrekvencijskim opsezima
2.649,00
9)
Obalna radio-stanica
13.244,00
10)
Radio-stanica na lokomotivi
2.649,00
11)
Vazduhoplovna radio-stanica
13.244,00
Fiksna
12)
Radio-stanica u radiorelejnom sistemu, po predajnoj radio-frekvenciji
21.191,00
13)
Bazna radio-stanica u javnoj komunikacionoj mreži
33.111,00
14)
Radio-stanica u komunikacionoj mreži, osim javne komunikacione mreže, po jednoj radio-frekvenciji, za:
a) baznu radio-stanicu
3.311,00
b) fiksnu radio-stanicu
1.987,00
Satelitska
15)
a) zemaljska stanica
66.221,00
b) zemaljska prenosiva radio-stanica (SNG i druge)
39.733,00
v) terminali u satelitskoj službi
13.244,00
g) CGC (
Complementary Ground Component
) radio-stanica u mobilnoj satelitskoj službi
595.991,00
Radionavigacijska
16)
Radionavigacijska stanica
13.244,00
Radio-determinacijska
17)
Radar
13.244,00
Radio-amaterska
18)
Amaterska radio-stanica
1.324,00
PMSE
19)
SAP/SAB (bežične kamere, slušalice, mikrofoni, prenosivi video linkovi i drugi servisi koji se koriste u produkciji programa i za prenos audio i video signala sa različitih događaja - sportskih, muzičkih i dr.)
6.622,00
Taksa za izdavanje pojedinačne dozvole za korišćenje radiofrekvencijskog spektra za prijemnu radio-stanicu za simpleksnu radiorelejnu vezu se ne naplaćuje.
Član 4
Za privremenu dozvolu za korišćenje radiofrekvencijskog spektra plaća se 40% od iznosa utvrđenog u članu 3. ovog pravilnika.
Za izdavanje duplikata pojedinačne dozvole za korišćenje radiofrekvencijskog spektra plaća se 10% od iznosa utvrđenog u članu 3. ovog pravilnika.
Za ispravljanje pogrešno dostavljenih podataka iz zahteva za izdavanje pojedinačne dozvole za korišćenje radiofrekvencijskog spektra u toj dozvoli, učinjene od strane podnosioca zahteva, plaća se 50% od iznosa utvrđenog u članu 3. ovog pravilnika.
U slučaju statusne promene imaoca pojedinačne dozvole za korišćenje radiofrekvencijskog spektra, odnosno promene podataka o imaocu pojedinačne dozvole za korišćenje radiofrekvencijskog spektra, koji se odnose na promenu imena, poslovnog imena, sedišta ili znaka identifikacije, za pojedinačnu dozvolu za korišćenje radiofrekvencijskog spektra, koja se izdaje po zahtevu podnetom Regulatoru u pisanoj formi, korisnik pojedinačne dozvole plaća 50% od iznosa utvrđenog u članu 3. ovog pravilnika, a za pojedinačnu dozvolu koja se izdaje po zahtevu podnetom Regulatoru u elektronskoj formi, korisnik pojedinačne dozvole plaća 10% od iznosa utvrđenog u članu 3. ovog pravilnika.
Za obnovu pojedinačne dozvole za korišćenje radiofrekvencijskog spektra, plaća se taksa utvrđena članom 3. ovog pravilnika.
Član 5
Visina takse za izdavanje pojedinačne dozvole za korišćenje radiofrekvencijskog spektra za radio-stanice, bez obzira na vrstu radiokomunikacijske službe, koje koriste službe hitne medicinske pomoći i druge zdravstvene ustanove, protivgradna odbrana, vatrogasna društva, gorske službe spasavanja i humanitarne organizacije, iznosi 132,00 dinara po radio-stanici, kada su u pitanju radio-frekvencije u okviru radiofrekvencijskog opsega koji planom namene nije određen za posebne namene.
Član 6
Za otkup konkursne dokumentacije u postupku javnog nadmetanja za izdavanje pojedinačne dozvole za korišćenje radiofrekvencijskog spektra, plaća se iznos od 0,01% od najmanjeg (početnog) iznosa ukupne naknade za pravo korišćenja radiofrekvencijskog spektra, koji je utvrđen u aktu kojim se propisuju minimalni uslovi za izdavanje pojedinačnih dozvola na osnovu sprovedenog postupka javnog nadmetanja, a ne manji od 331.106,00 dinara.
Za obradu zahteva podnosioca prijave u postupku javnog nadmetanja za izdavanje pojedinačne dozvole za korišćenje radiofrekvencijskog spektra, plaća se iznos od 33.111,00 dinara.
Za učešće u postupku javnog nadmetanja za izdavanje pojedinačne dozvole za korišćenje radiofrekvencijskog spektra na osnovu sprovedenog postupka javnog nadmetanja, plaća se iznos od 0,03% od najmanjeg (početnog) iznosa ukupne naknade za pravo korišćenja radiofrekvencijskog spektra, koji je utvrđen u aktu kojim se propisuju minimalni uslovi za izdavanje pojedinačnih dozvola na osnovu sprovedenog postupka javnog nadmetanja, a ne manji od 1.000.000,00 dinara.
Za izdavanje pojedinačne dozvole za korišćenje radiofrekvencijskog spektra na osnovu sprovedenog postupka javnog nadmetanja plaća se iznos od 85.038,00 dinara.
Član 7
Taksa za izdavanje radio-amaterske licence naplaćuje se u visini troškova za izdavanje pojedinačne dozvole za korišćenje radiofrekvencijskog spektra za ličnu, odnosno klupsku amatersku radio-stanicu.
Taksa za izdavanje CEPT radio-amaterske licence naplaćuje se u visini od 1.324,00 dinara.
Taksa za izdavanje HAREC sertifikata naplaćuje se u visini od 1.324,00 dinara.
Član 8
Takse za evidentiranje radio-stanica u odgovarajućem radiofrekvencijskom opsegu date su u sledećoj tabeli:
Vrsta radio-stanice
Visina takse
u dinarima
Taksa za evidentiranje radio-stanice u javnoj mobilnoj elektronskoj komunikacionoj mreži
1
11.037,00
Taksa za evidentiranje radio-stanice u radiofrekvencijskim opsezima: 2400-2483.5 MHz, 5470-5725 MHz, 5725-5875 MHz, 59.4-71 GHz i 71-76/81-86 GHz i CB radio-stanice u radiofrekvencijskom opsegu 27 MHz
1.531,00
____________
1
Radio-stanica u javnoj mobilnoj i/ili fiksnoj elektronskoj komunikacionoj mreži, definiše se, lokacijom na kojoj se nalazi, azimutom maksimalnog zračenja predajne antene (u slučaju 5G "multibim" antena uzima se fizički azimut), radiofrekvencijskim opsegom u kome se vrši predaja/prijem signala, primenjenom tehnologijom, kao i drugim parametrima.
Taksa za izmenu tehničkih parametara evidentirane radio-stanice u javnoj mobilnoj i/ili fiksnoj elektronskoj komunikacionoj mreži, gde se pod izmenom tehničkih parametara podrazumeva izmena jednog ili više sledećih parametara evidentirane radio-stanice: azimut antene, visina antene, ugao širine glavnog snopa antene, ukupni tilt antene, dobitak antene, vrednost snage, iznosi 20% od iznosa utvrđenog u članu 8. stav 1. ovog pravilnika.
Taksa za izmenu podataka evidentirane radio-stanice u javnoj mobilnoj i/ili fiksnoj elektronskoj komunikacionoj mreži, u slučaju promene poslovnog imena imaoca pojedinačne dozvole koja je izdata na osnovu sprovedenog postupka javnog nadmetanja, a na čiji zahtev se radio-stanica evidentira iznosi 10% od iznosa utvrđenog u članu 8. stav 1. ovog pravilnika.
Taksa za evidentiranje radio-stanice u javnoj mobilnoj elektronskoj komunikacionoj mreži u slučaju da nema izmene tehničkih parametara, nakon produženja pojedinačne dozvole za korišćenje radiofrekvencijskog spektra, izdate na osnovu sprovedenog postupka javnog nadmetanja, iznosi 20% od iznosa utvrđenog u članu 8. stav 1. ovog pravilnika.
Taksa za ponovno evidentiranje radio-stanice u javnoj mobilnoj elektronskoj komunikacionoj mreži, nakon isteka perioda na koje je po zahtevu izdata pojedinačna dozvola za korišćenje radiofrekvencija, odnosno radiofrekvencijskog spektra, u slučaju da nema izmene tehničkih parametara, u periodu pre isteka važenja pojedinačne dozvole za korišćenje radiofrekvencijskog spektra izdate na osnovu sprovedenog postupka javnog nadmetanja, iznosi 10% od iznosa utvrđenog u članu 8. stav 1. ovog pravilnika.
Član 9
Taksa za obradu zahteva za izmenu tehničkih i/ili geografskih parametara radio-stanica u radiodifuznoj službi (radio-frekvencija, lokacija, ERP - Effective Radiated Power, antenski sistem), naplaćuje se u visini od 37.609,00 dinara.
Član 10
Taksa za upis u evidenciju privrednih subjekata i izdavanje potvrde o upisu u istu, naplaćuje se u visini od 31.520,00 dinara.
Taksa za upis u evidenciju privrednih subjekata i izdavanje potvrde o upisu u istu, na zahtev privrednog subjekta, koji je već upisan u navedenu evidenciju, a zahteva dodatni upis usluge ili mreže, naplaćuje se u visini od 50% od visine takse za upis u evidenciju privrednih subjekata i izdavanje potvrde o upisu u istu.
Taksa za izdavanje potvrde o upisu u evidenciju privrednih subjekata, na zahtev privrednog subjekta koji je već upisan u navedenu evidenciju, naplaćuje se u visini od 10% od visine takse za upis u evidenciju privrednih subjekata i izdavanje potvrde o upisu u istu.
Član 11
Taksa za istraživanje smetnji kada se uzrok smetnje nalazi unutar elektronske komunikacione mreže (mobilne mreže, satelitske mreže, fiksne mreže, mreže koje se koriste za distribuciju medijskih sadržaja, koje uključuju mreže za radijsku i televizijsku radio-difuziju terestričkim putem i mreže kablovske televizije, te energetski kablovski sistemi u delu koji se koristi za prenos signala), i posledica je radnji, odnosno činjenja ili nečinjenja podnosioca prijave smetnje, naplaćuje se u visini od 76.304,00 dinara.
3. Tehnički pregled radio-stanica
Član 12
Visina takse za tehnički pregled radio-stanica je data u sledećoj tabeli:
Vrsta radio-stanice
Visina takse
u dinarima
1)
Radijska radiodifuzna stanica
a) MF do 1 kW
19.701,00
b) MF preko 1 kW
21.389,00
v) HF preko 1 kW
21.389,00
g) VHF do 1 kW
19.701,00
d) VHF preko 1 kW
21.389,00
2)
Televizijska radiodifuzna stanica
a) VHF do 1 kW
19.701,00
b) VHF preko 1 kW
21.389,00
v) UHF do 1 kW
19.701,00
g) UHF preko 1 kW
21.389,00
3)
Vazduhoplovna radio-stanica
a) HF
7.880,00
b) VHF
5.563,00
v) UHF
5.563,00
4)
Radionavigacijska stanica
13.509,00
5)
Radio-stanica u komunikacionoj mreži, osim javne komunikacione mreže
a) bazna
3.152,00
b) fiksna
3.152,00
v) mobilna i ručna
1.722,00
6)
Radio-stanice na brodu i drugom plovilu i obalna radio-stanica
3.934,00
7)
Bazna radio-stanica u javnoj komunikacionoj mreži
22.290,00
8)
Radio-stanica u radiorelejnom sistemu
22.290,00
9)
Radio-stanica u satelitskoj službi
22.290,00
10)
Radiodeterminacijska radio-stanica - radar
38.839,00
Član 13
Za izdavanje duplikata izveštaja o tehničkom pregledu radio-stanice, plaća se 10% od iznosa utvrđenog u članu 12. ovog pravilnika.
4. Ocenjivanje usaglašenosti
Član 14
Visina takse za ocenjivanje usaglašenosti i izdavanje potvrde o usaglašenosti radio-opreme iznosi 19.866,00 dinara.
Visina takse za ocenjivanje usaglašenosti i izdavanje potvrde o usaglašenosti za radio-opremu, koja radi samo kao prijemnik iznosi 13.244,00 dinara.
Član 15
Taksa za izdavanje Izvoda iz evidencije izdatih potvrda o usaglašenosti iznosi 50% od iznosa utvrđenog u članu 14. ovog pravilnika.
Član 16
Taksa za izdavanje duplikata Potvrde o usaglašenosti/Izvoda iz evidencije o izdatim potvrdama o usaglašenosti iznosi 2.649,00 dinara.
Član 17
U slučaju da podnosilac zahteva u toku započetog postupka, odustane od istog, odnosno ako Regulator odbije izdavanje Potvrde o usaglašenosti, taksa iznosi 6.622,00 dinara.
Član 18
Taksa za izdavanje nove Potvrde o usaglašenosti/Izvoda iz evidencije o izdatim potvrdama o usaglašenosti, zbog promene podataka:
1) o podnosiocu zahteva (poslovno ime, adresa, podaci o odgovornom licu i dr.),
2) o radio-opremi koji nemaju uticaja na sprovedeni postupak ocenjivanja usaglašenosti (naziva uređaja, robna marka, tip/model uređaja, naziv proizvođača i dr.),
3) u tehničkoj dokumentaciji zbog kojih nije potrebno ponovno sprovesti postupak ocenjivanja usaglašenosti (promene u Deklaraciji o usaglašenosti i/ili tehničkoj dokumentaciji zbog usaglašavanja sa novom/im verzijama primenjenih standarda, a čija/e promena ne zahtevaju sprovođenje novog postupka ocenjivanja usaglašenosti),
iznosi 2.649,00 dinara.
Član 19
Taksa za izdavanje Potvrde o usaglašenosti zbog izvršenih izmena istog tipa/modela radio-opreme, koje zahtevaju novo sprovođenje postupka ocenjivanja usaglašenosti samo u obimu izvršenih izmena iznosi 50% od iznosa utvrđenog u članu 14. ovog pravilnika.
5. Završne odredbe
Član 20
Danom početka primene ovog pravilnika prestaje da važi Pravilnik o utvrđivanju naknada za pružanje usluga iz nadležnosti Regulatorne agencije za elektronske komunikacije i poštanske usluge ("Službeni glasnik RS", br. 34/13, 92/20, 87/21, 112/22 - dr. propis i 79/23 - dr. propis).
Član 21
Ovaj pravilnik, po dobijanju saglasnosti Ministarstva finansija, objavljuje se u "Službenom glasniku Republike Srbije" i stupa na snagu osmog dana od dana objavljivanja, a primenjuje se od 1. januara 2025. godine.
Samostalni član Pravilnika o izmeni
Pravilnika o visini i načinu plaćanja taksi za pružanje usluga iz nadležnosti Regulatornog tela za elektronske komunikacije i poštanske usluge
("Sl. glasnik RS", br. 95/2024)
Član 2
Ovaj pravilnik stupa na snagu narednog dana od dana objavljivanja u "Službenom glasniku Republike Srbije".