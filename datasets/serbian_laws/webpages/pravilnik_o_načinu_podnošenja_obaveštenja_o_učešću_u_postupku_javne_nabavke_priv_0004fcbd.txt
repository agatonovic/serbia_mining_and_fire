Title: PRAVILNIKO NAČINU PODNOŠENJA OBAVEŠTENJA O UČEŠĆU U POSTUPKU JAVNE NABAVKE,
PRIVATIZACIJE ILI DRUGOM POSTUPKU ČIJI JE ISHOD ZAKLJUČIVANJE UGOVORA SA ORGANOM JAVNE VLASTI
URL: https://www.paragraf.rs/propisi/pravilnik-o-nacinu-podnosenja-obavestenja-o-ucescu-u-postupku-javne-nabavke-privatizacije.html
Extracted: 2025-07-06T23:11:21.415994
================================================================================

Sve informacije o propisu nađite
OVDE
.
Tweet
Prijavite se na
mailing listu
!
PRAVILNIK
O NAČINU PODNOŠENJA OBAVEŠTENJA O UČEŠĆU U POSTUPKU JAVNE NABAVKE,
PRIVATIZACIJE ILI DRUGOM POSTUPKU ČIJI JE ISHOD ZAKLJUČIVANJE UGOVORA SA ORGANOM JAVNE VLASTI
("Sl. glasnik RS", br. 118/2020 i 96/2021)
Opšte odredbe
Član 1
Pravilnikom o načinu podnošenja obaveštenja o učešću u postupku javne nabavke,
privatizacije ili drugom postupku čiji je ishod zaključivanje ugovora sa organom javne vlasti
(u daljem tekstu: Pravilnik) uređuje se:
1) način podnošenja i sadržina obrasca obaveštenja o učešću u postupku
javne nabavke, privatizacije ili drugom postupku čiji je ishod zaključivanje ugovora sa organom
javne vlasti (u daljem tekstu: Obaveštenje o postupku javne nabavke, privatizacije ili drugom
postupku), i
2) način vođenja i čuvanja evidencije pravnih lica u kojima javni funkcioner
ili član porodice ima udeo ili akcije, koja učestvuju u postupcima javnih nabavki,
privatizacije ili drugom postupku, a čiji je ishod zaključivanje ugovora sa organom javne
vlasti - korisnikom budžeta ili drugim pravnim licem u kojem Republika Srbija, autonomna pokrajina, jedinica lokalne samouprave ili gradska opština imaju udeo ili akcije (u daljem
tekstu: Evidencija pravnih lica).
Svi izrazi koji se koriste u ovom pravilniku su rodno neutralni.
Obrazac Obaveštenja o postupku javne nabavke, privatizacije
ili drugom postupku
Član 2
Obrazac Obaveštenja o postupku javne nabavke, privatizacije ili drugom
postupku sadrži podatke o pravnom licu koje je podnosilac navedenog obaveštenja, podatke
o javnom funkcioneru, podatke o članu porodice javnog funkcionera, podatke o postupku, datum
i potpis odgovornog lica.
Podaci o pravnom licu koje je podnosilac Obaveštenja o postupku javne nabavke,
privatizacije ili drugom postupku su: naziv, matični broj, sedište pravnog lica, ime i prezime
odgovornog lica u pravnom licu, jedinstveni matični broj građana, adresa i mesto prebivališta
odnosno boravišta, ukoliko ga ima.
Podaci o javnom funkcioneru su: ime i prezime, jedinstveni matični broj
građana, adresa i mesto prebivališta odnosno boravišta, ukoliko ga ima, javna funkcija, naziv
organa javne vlasti u kojem vrši javnu funkciju, datum stupanja na javnu funkciju, datum
prestanka javne funkcije i udeo ili akcije u pravnom licu.
Podaci o članu porodice javnog funkcionera su: ime i prezime, jedinstveni
matični broj građana, svojstvo člana porodice, adresa i mesto prebivališta odnosno boravišta,
ukoliko ga ima, udeo ili akcije u pravnom licu.
Podaci o postupku su: naziv organa javne vlasti koji je naručilac posla,
vrsta, predmet i broj postupka, datum početka i datum okončanja postupka, odluka u postupku
javne nabavke, privatizacije ili drugom postupku, broj i datum odluke, broj, datum i vrednost
ugovora o javnoj nabavci, postupku privatizacije ili drugom postupku.
Obrazac Obaveštenja o postupku javne nabavke, privatizacije ili drugom
postupku sastavni je deo ovog pravilnika.
Način dostavljanja Obaveštenja o postupku javne nabavke,
privatizacije ili drugom postupku
Član 3
Pravno lice dostavlja Agenciji za sprečavanje korupcije (u daljem tekstu:
Agencija) Obaveštenje o postupku javne nabavke, privatizacije ili drugom postupku, u zakonom
propisanom roku, na propisanom obrascu, u elektronskoj formi radi dobijanja programski generisane
šifre, kojom se potvrđuje elektronska registracija navedenog obaveštenja.
Po dobijanju programski generisane šifre, pravno lice dostavlja Agenciji
Obaveštenje o postupku javne nabavke, privatizacije ili drugom postupku u štampanoj formi,
potpisano od strane odgovornog lica, odmah, a najkasnije u roku od osam dana od dana dobijanja
programski generisane šifre.
Obaveštenje o postupku javne nabavke, privatizacije ili drugom postupku
koje nije dostavljeno na propisanom obrascu i na propisan način smatraće se da nije ni podneto.
Evidencija pravnih lica
Član 4
Agencija na osnovu dostavljenih Obaveštenja o postupku javne nabavke, privatizacije
ili drugom postupku vodi Evidenciju pravnih lica.
Način vođenja i čuvanja Evidencije pravnih lica
Član 5
Evidencija pravnih lica vodi se u elektronskom i pisanom obliku.
Obaveštenje o postupku javne nabavke, privatizacije ili drugom postupku
se, po prijemu, zavodi u elektronski delovodnik.
Elektronski delovodnik Evidencije pravnih lica sadrži podatke o broju i
datumu prijema Obaveštenja o postupku javne nabavke, privatizacije ili drugom postupku, nazivu
podnosioca obaveštenja, nazivu organa javne vlasti koji je naručilac posla i broju postupka.
Elektronski oblik Evidencije pravnih lica je aplikativni softver u koji
se unose podaci iz obrasca Obaveštenja o postupku javne nabavke, privatizacije ili drugom
postupku, dostavljenih na način propisan članom 3. ovog pravilnika, nakon čega se javni podaci
objavljuju na internet prezentaciji Agencije.
Pisani oblik Evidencije pravnih lica Agencija vodi kroz predmet, za svakog
podnosioca Obaveštenja o postupku javne nabavke, privatizacije ili drugom postupku, u koji
se ulaže štampani obrazac navedenog obaveštenja.
Član 6
Podaci iz Evidencije pravnih lica u elektronskom i pisanom obliku obezbeđuju
se merama fizičko-tehničke zaštite.
Čuvanje podataka iz Evidencije pravnih lica u elektronskom obliku vrši
se u skladu sa internim aktima Agencije koji regulišu bezbednost informacionog sistema.
Prelazne i završne odredbe
Član 7
Ovaj pravilnik stupa na snagu osmog dana od dana objavljivanja u "Službenom
glasniku Republike Srbije".
Obrazac Obaveštenja o postupku javne nabavke, privatizacije ili
drugom postupku, koji je sastavni deo ovog pravilnika, objavljen
u "Sl. glasniku RS", br. 118/2020, možete pogledati
OVDE