Title: PRAVILNIKO OBRASCU DNEVNE EVIDENCIJE I GODIŠNJEG IZVEŠTAJA O OTPADU
SA UPUTSTVOM ZA NJEGOVO POPUNJAVANJE
URL: https://www.paragraf.rs/propisi/pravilnik-obrascu-dnevne-evidencije-godisnjeg-izvestaja-o-otpadu.html
Extracted: 2025-07-06T23:11:52.277297
================================================================================

Sve informacije o propisu nađite
OVDE
.
Tweet
Prijavite se na
mailing listu
!
PRAVILNIK
O OBRASCU DNEVNE EVIDENCIJE I GODIŠNJEG IZVEŠTAJA O OTPADU
SA UPUTSTVOM ZA NJEGOVO POPUNJAVANJE
("Sl. glasnik RS", br. 7/2020 i 79/2021)
Član 1
Ovim pravilnikom propisuje se obrazac dnevne evidencije o otpadu, obrazac,
način i rokovi dostavljanja godišnjeg izveštaja o otpadu sa uputstvom za njegovo popunjavanje.
Član 2
Dnevna evidencija o otpadu vodi se na sledećim obrascima:
1) Obrazac DEO 1 - Dnevna evidencija o otpadu proizvođača otpada;
2) Obrazac DEO 2 - Dnevna evidencija o otpadu operatera postrojenja za
odlaganje otpada;
3) Obrazac DEO 3 - Dnevna evidencija o otpadu operatera postrojenja za
ponovno iskorišćenje otpada;
4) Obrazac DEO 4 - Dnevna evidencija o otpadu izvoznika otpada;
5) Obrazac DEO 5 - Dnevna evidencija o otpadu uvoznika otpada;
6) Obrazac DEO 6 - Dnevna evidencija o otpadu sakupljača i drugih vlasnika
otpada.
Obrasci dnevne evidencije iz stava 1. ovog člana dati su u Prilogu 1, koji
je odštampan uz ovaj pravilnik i čini njegov sastavni deo.
Član 3
Godišnji izveštaj o otpadu vodi se na sledećim obrascima:
1) Obrazac GIO 1 - Godišnji izveštaj o otpadu proizvođača otpada;
2) Obrazac GIO 2 - Godišnji izveštaj o otpadu operatera na deponiji otpada;
3) Obrazac GIO 3 - Godišnji izveštaj o otpadu operatera postrojenja za
ponovno iskorišćenje otpada;
4) Obrazac GIO 4 - Godišnji izveštaj o otpadu izvoznika otpada;
5) Obrazac GIO 5 - Godišnji izveštaj o otpadu uvoznika otpada;
6) Obrazac GIO 6 - Godišnji izveštaj o otpadu sakupljača i drugih vlasnika
otpada;
7) Obrazac KOM 1 - Godišnji izveštaj o komunalnom otpadu.
Obrasci godišnjeg izveštaja iz stava 1. ovog člana dati su u Prilogu 2,
koji je odštampan uz ovaj pravilnik i čini njegov sastavni deo.
Uputstvo za popunjavanje obrasca godišnjeg izveštaja dato je u Prilogu
3, koji je odštampan uz ovaj pravilnik i čini njegov sastavni deo.
Član 4
Obrazac DEO 6 iz člana 2. stav 1. tačka 6) ovog pravilnika dostavlja se Agenciji za zaštitu životne sredine (u daljem tekstu: Agencija) dnevnim unosom podataka u informacioni sistem Nacionalnog registra izvora zagađivanja kao elektronski dokument, u skladu sa propisima kojima se uređuju elektronski dokument, elektronska identifikacija i usluge od poverenja u elektronskom poslovanju.
Obrazac GIO 6 iz člana 3. stav 1. tačka 6) ovog pravilnika formira se u informacionom sistemu Nacionalnog registra na osnovu podataka iz elektronski autorizovanih, dnevnih izveštaja DEO 6.
Godišnji izveštaji o otpadu iz člana 3. stav 1. ovog pravilnika dostavljaju se Agenciji kao elektronski dokumenti, unosom podataka u informacioni sistem Nacionalnog registra, u skladu sa propisima kojima se uređuju elektronski dokument, elektronska identifikacija i usluge od poverenja u elektronskom poslovanju, do 31. marta tekuće godine sa podacima za prethodnu godinu.
Član 5
Danom stupanja na snagu ovog pravilnika prestaje da važi Pravilnik o obrascu
dnevne evidencije i godišnjeg izveštaja o otpadu sa uputstvom za njegovo popunjavanje ("Službeni
glasnik RS", br. 96/10 i 88/15).
Član 6
Ovaj pravilnik stupa na snagu osmog dana od dana objavljivanja u "Službenom
glasniku Republike Srbije".
Priloge 1-3, koji su sastavni deo ovog pravilnika, objavljene
u "Sl. glasniku RS", br. 79/2021, možete pogledati
OVDE