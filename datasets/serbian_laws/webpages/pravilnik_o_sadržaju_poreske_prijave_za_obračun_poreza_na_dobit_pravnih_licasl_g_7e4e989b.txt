Title: PRAVILNIKO SADRŽAJU PORESKE PRIJAVE ZA OBRAČUN POREZA NA DOBIT PRAVNIH LICA
URL: https://www.paragraf.rs/propisi/pravilnik-o-sadrzaju-poreske-prijave-za-obracun-poreza-na-dobit-pravnih-lica.html
Extracted: 2025-07-06T23:13:38.919957
================================================================================

Sve informacije o propisu nađite
OVDE
.
Tweet
Prijavite se na
mailing listu
!
PRAVILNIK
O SADRŽAJU PORESKE PRIJAVE ZA OBRAČUN POREZA NA DOBIT PRAVNIH LICA
("Sl. glasnik RS", br. 30/2015,  101/2016,  44/2018
- dr. zakon,  8/2019,  94/2019, 159/2020,  97/2021 i 21/2025)
Član 1
Ovim pravilnikom propisuje se sadržaj poreske prijave
za obračun poreza na dobit pravnih lica koju podnosi poreski obveznik
(u daljem tekstu: obveznik) iz čl. 1. i 5. Zakona o porezu na dobit
pravnih lica ("Službeni glasnik RS", br. 25/01, 80/02, 80/02 - dr.
zakon, 43/03, 84/04, 18/10, 101/11, 119/12, 47/13, 108/13, 68/14 - dr.
zakon, 142/14, 91/15 - autentično tumačenje, 112/15, 113/17, 95/18,
86/19, 153/20, 118/21 i 94/24
- u daljem tekstu: Zakon), i to: privredno društvo, odnosno preduzeće,
odnosno drugo pravno lice koje je osnovano radi obavljanja delatnosti u
cilju sticanja dobiti, zadruga, nedobitna organizacija i stalna
poslovna jedinica nerezidentnog
obveznika koja obavlja delatnost na teritoriji Republike Srbije, kao i sadržaj izveštaja o realizaciji podele prava i obaveza pravnog prethodnika koji, u slučaju statusnih promena podele i izdvajanja, pravni sledbenici društva nad kojim je izvršena statusna promena podnese Poreskoj upravi.
Član 2
Poreska prijava za obračun poreza na dobit pravnih
lica podnosi se na Obrascu PDP - Poreska prijava za akontaciono -
konačno utvrđivanje poreza na dobit pravnih lica, koji je odštampan uz
ovaj pravilnik i čini njegov sastavni deo.
Poreska prijava iz stava 1. ovog člana (u daljem
tekstu: prijava) podnosi se isključivo elektronskim putem, upotrebom
elektronskih servisa Poreske uprave, na način propisan pravilnikom koji
reguliše podnošenje poreske prijave elektronskim putem.
U prijavu se unose pojedini podaci iz odgovarajućih
obrazaca koji su propisani Pravilnikom o sadržaju poreskog bilansa i
drugim pitanjima od značaja za način utvrđivanja poreza na dobit
pravnih lica ("Službeni glasnik RS", br. 20/14, 41/15, 101/16, 8/19,
94/19, 159/20 i 97/21 - u daljem tekstu: Pravilnik o poreskom bilansu),
Pravilnikom o sadržaju poreskog bilansa za nedobitne organizacije -
obveznike
poreza na dobit pravnih lica ("Službeni glasnik RS", br. 60/14, 41/15
i 53/15 - u daljem tekstu: Pravilnik o poreskom bilansu za nedobitne
organizacije),
Pravilnikom o načinu iskazivanja prihoda i rashoda radi utvrđivanja
dobiti koju
stalna poslovna jedinica nerezidentnog obveznika ostvari na teritoriji
Republike
Srbije ("Službeni glasnik RS", broj 41/15 - u daljem tekstu: Pravilnik
o poreskom bilansu za stalnu poslovnu jedinicu), Pravilnikom o načinu
razvrstavanja
stalnih sredstava po grupama i načinu utvrđivanja amortizacije za
poreske svrhe
("Službeni glasnik RS", br. 116/04, 99/10, 104/18 i 8/19) i Pravilnikom
o amortizaciji stalnih sredstava koja se priznaje za poreske svrhe
("Službeni glasnik RS", broj 93/19) a koji obrasci se kao
prilozi podnose uz prijavu, na način iz stava 2. ovoga člana.
Izuzetno od stava 3. ovog člana, dokumentacija
propisana Pravilnikom o transfernim cenama i metodama koje se po
principu "van dohvata ruke" primenjuju kod utvrđivanja cene transakcija
među povezanim licima ("Službeni glasnik RS", br. 61/13, 8/14, 94/19 i 95/21) i druga
dokumentacija koja se u skladu sa Zakonom, odnosno drugim propisom
podnosi uz prijavu, podnosi se u papirnoj formi.
Obveznik koji ima pravo na poresko oslobođenje iz
člana 44. Zakona, uz prijavu dostavlja nadležnom poreskom organu i
izjavu na Obrascu IPONO - Izjava o ispunjenosti uslova za poresko
oslobođenje nedobitne organizacije, koji je odštampan uz ovaj pravilnik
i čini njegov sastavni deo.
Član 3
Obrazac PDP sastoji se iz sledećih delova:
1) deo 1. Podaci o prijavi;
2) deo 2. Podaci o obvezniku;
3) deo 3. Podaci o delatnosti;
4) deo 4. Podaci o proceni poslovnog rezultata i utvrđivanje visine akontacije;
5) deo 5. Podaci od značaja za utvrđivanje poreske obaveze;
6) deo 5A Podaci od značaja za utvrđivanje poreske obaveze za nedobitne organizacije;
7) deo 6. Podaci od značaja za utvrđivanje visine akontacije;
8) deo 7. Podaci o poreskom konsolidovanju;
9) deo 8. Podaci o likvidaciji;
10) deo 9. Podaci o stečaju;
11) deo 10. Podaci o statusnim promenama;
12) deo 11. Napomena poreskog obveznika/punomoćnika/zastupnika.
U Obrazac PDP iznosi se upisuju u dinarima, bez decimala.
Član 4
U Obrazac PDP deo 1. Podaci o prijavi, unose se
podaci o vrsti prijave (oznaka vrste i osnov), poreskom periodu
(periodu za koji se podnosi poreska prijava), izmeni prijave/akontacije
i identifikacionom broju prijave, osnovu i broju rešenja.
Pod rednim brojem 1.1 Vrsta prijave - unosi se oznaka vrste prijave, i to:
1) oznaka 1 - za prijavu koju podnosi obveznik iz čl.
1. i 5. Zakona, za utvrđivanje konačne obaveze poreza na dobit pravnih
lica, kao i za utvrđivanje akontacije za naredni poreski period;
2) oznaka 2 - za prijavu koju podnosi obveznik iz
člana 1. st. 1. i 2. i člana 5. Zakona, kod otpočinjanja obavljanja
delatnosti;
3) oznaka 3 - za prijavu koja se podnosi za
utvrđivanje konačne obaveze u toku poreskog perioda u slučaju prestanka
obavljanja delatnosti, uključujući i statusnu promenu koja ima za
posledicu prestanak obavljanja delatnosti, postupka likvidacije,
postupka stečaja, kao i promene poreskog perioda na osnovu rešenja
nadležnog poreskog organa donetog po prethodnoj saglasnosti ministra
finansija, odnosno guvernera Narodne banke Srbije;
4) oznaka 4 - za prijavu za izmenu mesečne akontacije
u toku poreskog perioda koju podnosi obveznik kod kojeg je u poreskom
periodu došlo do značajnih promena u poslovanju, promene poreskih
instrumenata ili drugih okolnosti koje bitno utiču na visinu mesečne
akontacije poreza;
5) oznaka 5 - za prijavu koju podnosi obveznik kome
je rešenjem koje se donosi u postupku poreske kontrole naloženo
podnošenje prijave za određeni poreski period, odnosno Poreska uprava
umesto obveznika ako obveznik ne postupi po nalogu iz rešenja (u daljem
tekstu: prijava po nalogu kontrole);
6) oznaka 6 - za prijavu koja se podnosi na osnovu
konsolidovanog poreskog bilansa od strane obveznika, matičnog pravnog
lica, odnosno zavisnog pravnog lica iz grupe povezanih pravnih lica za
obavezu poreza utvrđenu srazmerno oporezivoj dobiti iz pojedinačnog
poreskog bilansa.
Pod rednim brojem 1.1a osnov - unosi se oznaka osnova
podnošenja prijave u slučaju kada je u polju 1.1 Vrsta prijave upisana
oznaka 3, i to:
1) oznaka 10 - za prestanak obavljanja delatnosti u toku poreskog perioda;
2) oznaka 20 - za statusnu promenu koja za posledicu ima prestanak obavljanja delatnosti;
3) oznaka 30 - za promenu poreskog perioda na osnovu rešenja nadležnog poreskog organa;
4) oznaka 41 - za otvaranje postupka likvidacije;
5) oznaka 42 - za okončanje, odnosno obustavu postupka likvidacije;
6) oznaka 43 - za nastavljanje postupka likvidacije u narednom poreskom periodu;
6a) oznaka 44 - za utvrđivanje mesečne akontacije za poreski period
nakon obustave postupka likvidacije;
7) oznaka 51 - za otvaranje postupka stečaja;
8) oznaka 52 - za bankrotstvo stečajnog dužnika;
9) oznaka 53 - za nastavljanje postupka stečaja u narednom poreskom periodu;
10) oznaka 54 - za zaključenje postupka stečaja, odnosno obustavu postupka
stečaja usled prodaje stečajnog dužnika kao pravnog lica;
11) oznaka 55 - za usvajanje plana reorganizacije;
12) oznaka 56 - za utvrđivanje mesečne akontacije za poreski period
nakon obustave postupka stečaja.
U slučaju kada je u polju 1.1 Vrsta prijave upisana
oznaka 5, pod rednim brojem 1.1a osnov - unosi se oznaka osnova
podnošenja prijave po nalogu kontrole, i to:
1) oznaka 100 - za utvrđivanje konačne obaveze za poreski period;
2) oznaka 200 - za utvrđivanje mesečne akontacije u slučaju kada je obveznik otpočeo obavljanje delatnosti;
3) oznaka 310 - za utvrđivanje konačne obaveze zbog prestanka obavljanja delatnosti u toku poreskog perioda;
4) oznaka 320 - za utvrđivanje konačne obaveze zbog statusne promene;
5) oznaka 330 - za utvrđivanje konačne obaveze zbog promene poreskog perioda na osnovu rešenja nadležnog poreskog organa;
6) oznaka 341 - za utvrđivanje konačne obaveze zbog otvaranja postupka likvidacije;
7) oznaka 342 - za utvrđivanje konačne obaveze zbog okončanja, odnosno
obustave postupka likvidacije;
8) oznaka 343 - za utvrđivanje konačne obaveze zbog nastavljanja postupka likvidacije u naredni poreski period;
8a) oznaka 344 - za utvrđivanje mesečne akontacije za poreski period
nakon obustave postupka likvidacije;
9) oznaka 351 - za utvrđivanje konačne obaveze zbog otvaranja postupka stečaja;
10) oznaka 352 - za utvrđivanje konačne obaveze zbog bankrotstva stečajnog dužnika;
11) oznaka 353 - za utvrđivanje konačne obaveze zbog nastavljanja postupka stečaja u narednom poreskom periodu;
12) oznaka 354 - za utvrđivanje konačne obaveze zbog zaključenja postupka
stečaja, odnosno obustave postupka stečaja usled prodaje stečajnog dužnika kao pravnog lica;
13) oznaka 355 - za utvrđivanje konačne obaveze zbog usvajanja plana reorganizacije;
13a) oznaka 356 - za utvrđivanje mesečne akontacije usled obustave
postupka stečaja;
14) oznaka 400 - za utvrđivanje izmenjene mesečne akontacije;
15) oznaka 600 - za utvrđivanje konačne obaveze po konsolidovanom poreskom bilansu.
Pod rednim brojem 1.2 Poreski period - unosi se datum početka i završetka poreskog perioda.
Pod rednim brojem 1.3 Izmena prijave/akontacije - unosi se odgovarajuća oznaka, i to:
1) oznaka 1 - za izmenjenu prijavu koja se podnosi u
skladu sa članom 40. Zakona o poreskom postupku i poreskoj
administraciji ("Službeni glasnik RS", br. 80/02, 84/02 - ispravka,
23/03 - ispravka, 70/03, 55/04, 61/05, 85/05 - dr. zakon, 62/06 - dr.
zakon, 61/07, 20/09, 72/09 - dr. zakon, 53/10, 101/11, 2/12 - ispravka,
93/12, 47/13, 108/13, 68/14, 105/14, 91/15 - autentično tumačenje,
112/15, 15/16, 108/16, 30/18, 95/18, 86/19, 144/20, 96/21, 138/22 i 94/24 - u daljem tekstu:
Zakon o poreskom postupku);
2) oznaka 2 - za izmenjenu prijavu po nalogu
kontrole, a koja se ne smatra izmenjenom prijavom u smislu člana 40.
Zakona o poreskom postupku;
3) oznaka 3 - za prijavu u slučaju izmene akontacije u skladu sa članom 68. Zakona;
4) oznaka 9 - za storno prijavu koju podnosi nadležni
poreski organ, na osnovu donetog rešenja, u slučaju prestanka razloga
za podnošenje prijave koja je predmet storniranja, kada se ista
stornira u potpunosti.
Pod rednim brojem 1.3a Identifikacioni broj prijave -
unosi se broj prijave koja se menja u skladu sa članom 40. Zakona o
poreskom postupku, odnosno po nalogu kontrole, broj prijave koja se
stornira, odnosno broj prijave kojom je utvrđena visina akontacije koja
se menja.
Pod rednim brojem 1.4 Osnov rešenja - unosi se oznaka rešenja nadležnog poreskog organa, i to:
1) oznaka 1 - za rešenje doneto u postupku po žalbi u prvom stepenu;
2) oznaka 2 - za rešenje doneto u postupku po žalbi u drugom stepenu;
2) oznaka 3 - za rešenje doneto na osnovu odluke suda.
Pod rednim brojem 1.5 Broj rešenja - unosi se broj rešenja nadležnog poreskog organa kojim je naloženo podnošenje prijave.
Član 5
U Obrazac PDP deo 2. Podaci o obvezniku, unose se osnovni podaci o obvezniku.
Pod rednim brojem 2.1 Poreski identifikacioni broj (PIB) - unosi se poreski identifikacioni broj obveznika.
Pod rednim brojem 2.2 Tip obveznika - unosi se oznaka
tipa obveznika u zavisnosti od poreskog bilansa koji podnosi kao prilog
uz prijavu, i to:
1) oznaka 1 - za obveznika iz člana 1. st. 1. i 2.
Zakona, koji podnosi poreski bilans na Obrascu PB 1 - Poreski bilans
obveznika poreza na dobit pravnih lica za period od ____ do ____ 201_.
godine propisanog Pravilnikom o poreskom bilansu (u daljem tekstu:
Obrazac PB 1), uključujući i matično pravno lice koje podnosi i
konsolidovani poreski bilans na Obrascu KPB - Konsolidovani poreski
bilans za period od ____ do ____201_. godine propisanog Pravilnikom o
poreskom bilansu (u daljem tekstu: Obrazac KPB);
2) oznaka 2 - za stalnu poslovnu jedinicu koja podnosi poreski bilans na Obrascu PB 1;
3) oznaka 3 - za stalnu poslovnu jedinicu koja
podnosi poreski bilans na Obrascu PBPJ - Poreski bilans poslovne
jedinice za period od ____ do ____ 201_. godine propisanog Pravilnikom
o poreskom bilansu za stalnu poslovnu jedinicu (u daljem tekstu:
Obrazac PBPJ);
4) oznaka 4 - za nedobitnu organizaciju koja podnosi
poreski bilans na Obrascu PBN - Poreski bilans za nedobitnu
organizaciju koja primenjuje kontni plan za budžetski sistem za period
od ____do ____201_. godine propisanog Pravilnikom o poreskom bilansu za
nedobitne organizacije (u daljem tekstu: Obrazac PBN);
5) oznaka 5 - za nedobitnu organizaciju koja podnosi poreski
  bilans na Obrascu PBN 1 - Poreski bilans za nedobitnu organizaciju koja primenjuje
  kontni okvir za privredna društva, zadruge i preduzetnike, odnosno kontni okvir
  za druga pravna lica za period od ____ do ____201_. godine propisanog Pravilnikom
  o poreskom bilansu za nedobitne organizacije (u daljem tekstu: Obrazac PBN
1);
6) oznaka 6 - za nedobitnu organizaciju koja podnosi
poreski bilans na Obrascu PBN 2 - Poreski bilans za nedobitnu
organizaciju koja primenjuje kontni okvir za banke propisanog
Pravilnikom o poreskom bilansu za nedobitne organizacije (u daljem
tekstu: Obrazac PBN 2);
7) oznaka 7 - za nedobitnu organizaciju koja podnosi
poreski bilans na Obrascu PBN 3 - Poreski bilans za nedobitnu
organizaciju koja primenjuje kontni okvir za Narodnu banku Srbije
propisanog Pravilnikom o poreskom bilansu za nedobitne organizacije (u
daljem tekstu: Obrazac PBN 3).
Unosom odgovarajuće oznake tipa obveznika omogućava se unošenje podataka u priloge iz člana 2. stav 3. ovog pravilnika.
Pod rednim brojem 2.2a MPL - unosi se oznaka
matičnog, odnosno zavisnog pravnog lica iz grupe povezanih pravnih lica
kojima je odobreno poresko konsolidovanje (u daljem tekstu: MPL), i to:
1) oznaka 1 - za obveznika matično pravno lice;
2) oznaka 0 - za obveznika zavisno pravno lice.
Pod rednim brojem 2.3 Matični broj - unosi se matični broj obveznika.
Pod rednim brojem 2.4 Naziv - unosi se naziv obveznika.
Pod rednim brojem 2.5 Adresa - unosi se adresa obveznika.
Pod rednim brojem 2.6 Telefon kontakt osobe - unosi se telefon kontakt osobe obveznika.
Pod rednim brojem 2.7 Elektronska adresa (e-mail) -
unosi se elektronska adresa obveznika na koju se dostavljaju
obaveštenja o prijavama.
Član 6
U Obrazac PDP deo 3. Podaci o delatnosti, unosi se:
1) pod rednim brojem 3.1 Pretežna delatnost upisana u Registar Agencije za privredne registre - šifra pretežne delatnosti;
2) pod rednim brojem 3.2 Delatnost na osnovu koje je
u obračunskom periodu ostvareno najveće učešće u ukupnom prihodu -
šifra delatnosti na osnovu koje je u obračunskom periodu ostvareno
najveće učešće u ukupnom prihodu.
Član 7
U Obrazac PDP deo 4. Podaci o proceni poslovnog
rezultata i utvrđivanje visine akontacije, unose se podaci o proceni
poslovnog rezultata i visina utvrđene akontacije obveznika iz člana 1.
st. 1. i 2. Zakona i člana 5. Zakona, koji je otpočeo obavljanje
delatnosti.
Pod rednim brojem 4.1 Procenjeni prihodi za poreski period - unosi se iznos procenjenih prihoda.
Pod rednim brojem 4.2 Procenjeni rashodi za poreski period - unosi se iznos procenjenih rashoda.
Pod rednim brojem 4.3 Procenjena dobit - unosi se
iznos procenjene dobiti utvrđen kao razlika iznosa sa rednog broja 4.1
i iznosa sa rednog broja 4.2. Ako je iznos iskazan pod ovim rednim
brojem negativan upisuje se sa predznakom "minus".
Pod rednim brojem 4.4 Poreska stopa - unosi se stopa poreza na dobit propisana Zakonom.
Pod rednim brojem 4.5 Obračunata akontacija za period
- unosi se iznos obračunate akontacije za period utvrđen kao proizvod
iznosa sa rednog broja 4.3 i poreske stope iskazane na rednom broju
4.4.
Pod rednim brojem 4.6 Mesečni iznos akontacije -
iznos obračunate akontacije utvrđen kao količnik iznosa sa rednog broja
4.5 i broja meseci poslovanja od početka do kraja poreskog perioda. U
broj meseci za obveznika koji je registrovan do 15. u mesecu uračunava
se i mesec u kome je registrovan, a za obveznika koji je registrovan od
16. do kraja meseca uračunavanje broja meseci vrši se od prvog narednog
meseca u odnosu na mesec u kome je registrovan.
Član 8
U Obrazac PDP deo 5. Podaci od značaja za utvrđivanje
poreske obaveze, unose se podaci koji su od značaja za utvrđivanje
konačne poreske obaveze za period za koji se podnosi prijava obveznika
tip 1, 2 i 3, i to:
1) pod rednim brojem 5.1 Poreska osnovica - podatak o poreskoj
  osnovici sa rednog broja 69. Obrasca PB 1, odnosno dobiti sa rednog broja 16.
  Obrasca PBPJ;
2) pod rednim brojem 5.2 Poreska stopa - stopa poreza na dobit propisana Zakonom;
3) pod rednim brojem 5.3 Obračunati porez - iznos
obračunatog poreza koji se utvrđuje kao proizvod iznosa sa rednog broja
5.1 i poreske stope sa rednog broja 5.2;
4) pod rednim brojem 5.4 Umanjenje obračunatog poreza
- ukupan iznos umanjenja obračunatog poreza po osnovu prava na poreski
podsticaj ili poreski kredit, a utvrđuje se kao zbir iznosa iskazanih
na red. br. 5.4.1 do 5.4.9;
5)
(brisana)
6) pod rednim brojem 5.4.2 IL - iznos za koji obveznik ima pravo na poresko oslobođenje u skladu sa članom 46. Zakona;
7) pod rednim brojem 5.4.3 PK/PK 1 - iznos za koji
obveznik ima pravo na umanjenje obračunatog poreza u skladu sa članom
48. Zakona o porezu na dobit pravnih lica ("Službeni glasnik RS", br.
25/01, 80/02, 80/02 - dr. zakon, 43/03, 84/04, 18/10, 101/11, 119/12 i
47/13) sa rednog broja 14. Obrasca PK propisanog Pravilnikom o poreskom
bilansu (u daljem tekstu: Obrazac PK), odnosno u skladu sa članom 48a
Zakona o porezu na dobit pravnih lica ("Službeni glasnik RS", br.
25/01, 80/02, 80/02 - dr. zakon, 43/03, 84/04, 18/10 i 101/11) sa
rednog broja 12. Obrasca PK 1 propisanog Pravilnikom o sadržaju
poreskog bilansa i drugim pitanjima od značaja za način utvrđivanja
poreza na dobit pravnih lica ("Službeni glasnik RS", br. 99/10, 8/11,
13/12 i 8/13) - (u daljem tekstu: Obrazac PK 1);
8) pod rednim brojem 5.4.4 SU - iznos za koji
obveznik ima pravo na poresko oslobođenje u skladu sa članom 50a Zakona
sa rednog broja 6. Obrasca SU propisanog Pravilnikom o poreskom bilansu
(u daljem tekstu: Obrazac SU);
9) pod rednim brojem 5.4.5 - iznos za koji obveznik ima pravo na umanjenje obračunatog poreza u skladu sa članom 51. Zakona;
10) pod rednim brojem 5.4.6 Aneks PB 1/IPD - iznos za
koji obveznik ima pravo na umanjenje obračunatog poreza u skladu sa
članom 52. Zakona sa rednog broja 9. Aneksa Obrasca PB 1 propisanog
Pravilnikom o poreskom bilansu (u daljem tekstu: Aneks Obrasca PB 1);
11) pod rednim brojem 5.4.7 Aneks 1 PB 1/IPD 1 -
iznos za koji obveznik ima pravo na umanjenje obračunatog poreza u
skladu sa članom 53a Zakona sa rednog broja 4. Aneksa 1 Obrasca PB 1
propisanog Pravilnikom o poreskom bilansu;
11a) pod rednim brojem 5.4.8 Aneks 2 PB 1 - iznos za
koji obveznik ima pravo na umanjenje obračunatog poreza u skladu sa
članom 53b Zakona sa rednog broja 5. Aneksa 2 Obrasca PB 1 propisanog
Pravilnikom o poreskom bilansu;
11b) pod rednim brojem 5.4.9 PK 5 - iznos za koji
obveznik ima pravo na umanjenje obračunatog poreza u skladu sa članom
50j Zakona sa rednog broja 5. Obrasca PK 5 propisanog Pravilnikom o
uslovima i načinu ostvarivanja prava na poreski kredit za ulaganje u
kapital novoosnovanog privrednog društva koje obavlja inovacionu
delatnost ("Službeni glasnik RS", broj 50/19 - u daljem tekstu:
Pravilnik o poreskom kreditu za ulaganja u kapital novoosnovanog
privrednog društva);
11v) pod rednim brojem 5.4.10 OPKB 1 - iznos poreskog
kredita koji se koristi u skladu sa članom 50k Zakona sa rednog broja
9. Obrasca OPKB 1 propisanog Pravilnikom o poreskom bilansu;
12) pod rednim brojem 5.5 Obračunati porez po
umanjenju - iznos obračunatog poreza po umanjenju utvrđenog kao razlika
iznosa sa rednog broja 5.3 i iznosa sa rednog broja 5.4;
13) pod rednim brojem 5.6 Iznos obračunatog poreza po
  osnovu GPK - iznos obračunatog poreza po osnovu gubitka prava na poreski podsticaj
u skladu sa Zakonom, uključujući i iznos obračunatog poreza po osnovu gubitka prava na poresko konsolidovanje;
tač. 14) i 15) (
brisane
)
16) pod rednim brojem 5.7 Poreska obaveza za period -
iznos poreske obaveze za poreski period kao zbir iznosa sa rednog broja
5.5 i iznosa sa rednog broja 5.6;
17) pod rednim brojem 5.8 Uplaćene akontacije poreza - iznos uplaćenih akontacija za poreski period;
18) pod rednim brojem 5.9 Iznos za uplatu/preplata -
iznos poreza za uplatu kao pozitivna razlika iznosa sa rednog broja 5.7
i iznosa sa rednog broja 5.8, odnosno iznos preplate kao negativna
razlika iznosa sa rednog broja 5.7 i iznosa sa rednog broja 5.8 koja se
upisuje sa predznakom "minus";
19) pod rednim brojem 5.9a Iznos obračunate kamate -
iznos obračunate kamate u slučaju kada obveznik ne podnese prijavu u
zakonom propisanom roku, kada podnese izmenjenu prijavu u skladu sa
članom 40. Zakona o poreskom postupku, kada se podnosi prijava po
nalogu kontrole, odnosno izmenjena prijava po nalogu kontrole.
Član 9
U Obrazac PDP deo 5A Podaci od značaja za utvrđivanje
poreske obaveze za nedobitne organizacije, unose se podaci koji su od
značaja za utvrđivanje konačne poreske obaveze za period za koji se
podnosi poreska prijava obveznika tip 4, 5, 6 i 7, i to:
1) pod rednim brojem 5.10 Poreska osnovica - podatak
sa odgovarajućeg rednog broja poreskog bilansa nedobitne organizacije u
zavisnosti od podnetog obrasca poreskog bilansa, i to:
(1) podatak sa rednog broja 21. Obrasca PBN,
(2) podatak sa rednog broja 11. Obrasca PBN 1,
(3) podatak sa rednog broja 9. Obrasca PBN 2,
(4) podatak sa rednog broja 6. Obrasca PBN 3;
2) pod rednim brojem 5.11 Poresko oslobođenje - iznos
za koji obveznik ostvaruje poresko oslobođenje u skladu sa članom 44.
Zakona. Obveznik uz prijavu podnosi i Obrazac IPONO;
3) pod rednim brojem 5.12 Poreska stopa - stopa poreza na dobit propisana Zakonom;
4) pod rednim brojem 5.13 Iznos obračunatog poreza za
uplatu - iznos obračunatog poreza za uplatu koji se utvrđuje kao
proizvod iznosa sa rednog broja 5.10 i poreske stope sa rednog broja
5.12. Ako je iznos na rednom broju 5.10 veći od 400.000 dinara, poreska
stopa sa rednog broja 5.12 primenjuje se na ceo iznos. Ako je iznos na
rednom broju 5.10 manji ili jednak iznosu od 400.000 dinara i ako su
ispunjeni ostali uslovi za ostvarivanje prava na poresko oslobođenje u
skladu sa članom 44. Zakona, pod ovim rednim brojem upisuje se vrednost
nula ("0");
5) pod rednim brojem 5.13a Iznos obračunate kamate -
iznos obračunate kamate u slučaju kada obveznik ne podnese prijavu u
zakonom propisanom roku, kada podnese izmenjenu prijavu u skladu sa
članom 40. Zakona o poreskom postupku, kada se podnosi prijava po
nalogu kontrole, odnosno izmenjena prijava po nalogu kontrole.
Član 10
U Obrazac PDP deo 6. Podaci od značaja za utvrđivanje
visine akontacije, unose se podaci koji su od značaja za utvrđivanje
mesečne akontacije poreza na dobit za naredni poreski period obveznika
tip 1, 2 i 3, i to:
1) pod rednim brojem 6.1 Ostatak  dobiti - iznos ostatka
  dobiti sa rednog broja 62. Obrasca PB 1, odnosno dobiti sa rednog broja 16.
Obrasca PBPJ;
2) pod rednim brojem 6.2 Poreska stopa - stopa poreza na dobit propisana Zakonom;
3) pod rednim brojem 6.3 Obračunati porez - iznos
obračunatog poreza koji se utvrđuje kao proizvod iznosa sa rednog broja
6.1 i poreske stope sa rednog broja 6.2;
4) pod rednim brojem 6.4 Umanjenje obračunatog poreza
- iznos umanjenja obračunatog poreza po osnovu prava na poreski
podsticaj ili poreski kredit, koji se utvrđuje kao zbir iznosa sa red.
br. 6.4.1, 6.4.2 i 6.4.3;
5) pod rednim brojem 6.4.1 PK/PK 1 - iznos
neiskorišćenog poreskog kredita sa rednog broja 15. Obrasca PK (najviše
do visine od 33%, odnosno 70% obračunatog poreza), odnosno sa rednog
broja 13. Obrasca PK 1;
6) pod rednim brojem 6.4.2 SU - iznos umanjenja obračunatog poreza
sa rednog broja 6. Obrasca SU;
7) pod rednim brojem 6.4.3 Aneks PB 1 - iznos neiskorišćenog poreskog kredita sa rednog broja 10. Aneksa Obrasca PB 1;
7a) pod rednim brojem 6.4.4 PK 5 - iznos
neiskorišćenog poreskog kredita sa rednog broja 6. Obrasca PK 5
propisanog Pravilnikom o poreskom kreditu za ulaganja u kapital
novoosnovanog privrednog društva;
7b) pod rednim brojem 6.4.5 OPKB 1 - iznos neiskorišćenog poreskog kredita sa rednog broja 10. Obrasca OPKB 1;
8) pod rednim brojem 6.5 Ukupan iznos akontacije -
ukupan iznos akontacija u poreskom periodu koji se utvrđuje kao razlika
iznosa sa rednog broja 6.3 i iznosa sa rednog broja 6.4;
9) pod rednim brojem 6.6 Mesečni iznos akontacije -
mesečni iznos akontacije koji se utvrđuje kao količnik ukupnog iznosa
akontacije sa rednog broja 6.5 i broja meseci poreskog perioda za koji
se podnosi poreska prijava.
Obveznik koji podnosi prijavu za izmenu mesečne
akontacije u toku poreskog perioda u Obrazac PDP deo 6 Podaci od
značaja za utvrđivanje visine akontacije, unosi podatke od značaja za
izmenu mesečne akontacije, i to:
1) pod rednim brojem 6.1 Ostatak  dobiti - iznos ostatka 
  dobiti sa rednog broja 62. Obrasca PB 1, odnosno dobiti sa rednog broja 16.
  Obrasca PBPJ, koji je sačinjen za poreski period na osnovu kojeg se menja mesečna
akontacija;
2) pod rednim brojem 6.2 Poreska stopa - stopa poreza na dobit propisana Zakonom;
3) pod rednim brojem 6.3 Obračunati porez - iznos
obračunatog poreza koji se utvrđuje kao proizvod iznosa sa rednog broja
6.1 i poreske stope sa rednog broja 6.2;
4) pod rednim brojem 6.4 Umanjenje obračunatog poreza
- iznos umanjenja obračunatog poreza koji se utvrđuje kao zbir iznosa
sa rednog broja 6.4.1 i 6.4.2;
5) pod rednim brojem 6.4.1 PK/PK 1 - iznos
neiskorišćenog poreskog kredita sa rednog broja 15. Obrasca PK (najviše
do visine od 33%, odnosno 70% obračunatog poreza), odnosno sa rednog
broja 13. Obrasca PK 1, podnetog uz poreski bilans i prijavu u kojoj je
utvrđena mesečna akontacija koja se menja;
6) pod rednim brojem 6.4.2 SU - iznos umanjenja obračunatog poreza
sa rednog broja 6. Obrasca SU,  podnetog uz poreski
bilans i prijavu u kojoj je utvrđena mesečna akontacija koja se menja, podeljen sa 12 i pomnožen
brojem meseci perioda za koji se podnosi poreska prijava za izmenu mesečne akontacije;
7) redni broj 6.4.3 Aneks PB 1 - ne popunjava se;
7a) pod rednim brojem 6.4.4 PK 5 - iznos neiskorišćenog poreskog kredita sa rednog broja 6. Obrasca PK 5;
7b) pod rednim brojem 6.4.5 OPKB 1 - iznos neiskorišćenog poreskog kredita sa rednog broja 10. Obrasca OPKB 1;
8) pod rednim brojem 6.5 Ukupan iznos akontacije -
ukupan iznos akontacije koji se utvrđuje kao razlika iznosa sa rednog
broja 6.3 i iznosa sa rednog broja 6.4;
9) pod rednim brojem 6.6 Mesečni iznos akontacije -
mesečni iznos akontacije koji se utvrđuje kao količnik iznosa
akontacije sa rednog broja 6.5 i broja meseci poreskog perioda za koji
se sastavlja poreski bilans i podnosi prijava.
Član 11
U Obrazac PDP deo 7. Podaci o poreskom
konsolidovanju, unose se podaci o obvezniku kojem je rešenjem nadležnog
poreskog organa odobreno poresko konsolidovanje, obračunatom porezu i
mesečnom iznosu akontacije, i to:
1) pod rednim brojem 7.1 PIB matičnog pravnog lica -
PIB matičnog pravnog lica, a ovaj podatak upisuje isključivo zavisno
pravno lice;
2) pod rednim brojem 7.2 Naziv matičnog pravnog lica
- naziv matičnog pravnog lica, a ovaj podatak upisuje isključivo
zavisno pravno lice;
3) pod rednim brojem 7.3 Iznos obračunatog poreza za
uplatu - iznos obračunatog poreza za uplatu iz kolone 11. Obrasca KPB,
a ovaj podatak upisuje obveznik kojem je odobreno poresko
konsolidovanje (matično, odnosno zavisno pravno lice);
4) pod rednim brojem 7.4 Mesečni iznos akontacije -
mesečni iznos akontacije iz kolone 12. Obrasca KPB, a ovaj podatak
upisuje obveznik kojem je odobreno poresko konsolidovanje (matično,
odnosno zavisno pravno lice).
Član 12
U Obrazac PDP deo 8. Podaci o likvidaciji, unose se podaci o postupku likvidacije obveznika, i to:
1) u deo 8A Otvaranje likvidacije:
(1) pod rednim brojem 8.1 Broj rešenja - broj
rešenja donetog od strane organa nadležnog za vođenje registra kojim je
usvojena registraciona prijava pokretanja postupka likvidacije,
(2) pod rednim brojem 8.2 Datum otvaranja
postupka likvidacije - datum rešenja donetog od strane organa nadležnog
za vođenje registra kojim je usvojena registraciona prijava pokretanja
postupka likvidacije,
(3) pod rednim brojem 8.3 Ime i prezime
likvidacionog upravnika - ime i prezime likvidacionog upravnika iz
rešenja donetog od strane organa nadležnog za vođenje registra kojim je
usvojena registraciona prijava pokretanja postupka likvidacije;
2) u deo 8B Okončanje i obustava likvidacije:
(1) pod rednim brojem 8.4 Datum okončanja, odnosno obustave postupka
likvidacije - datum rešenja donetog od strane organa nadležnog za vođenje registra kojim je usvojena registraciona prijava brisanja nakon okončanja postupka likvidacije, odnosno registraciona prijava obustave postupka likvidacije,
(2) pod rednim brojem 8.5 Broj odluke - broj rešenja donetog od strane organa nadležnog za vođenje registra kojim je usvojena registraciona prijava brisanja nakon okončanja postupka likvidacije, odnosno registraciona prijava obustave postupka likvidacije.
Član 13
U Obrazac PDP deo 9. Podaci o stečaju, unose se podaci o postupku stečaja, i to:
1) u deo 9A Otvaranje stečaja:
(1) pod rednim brojem 9.1 Broj rešenja - broj rešenja nadležnog suda o otvaranju postupka stečaja,
(2) pod rednim brojem 9.2 Datum otvaranja postupka stečaja - datum rešenja nadležnog suda o otvaranju postupka stečaja,
(3) pod rednim brojem 9.3 Ime i prezime
stečajnog upravnika - ime i prezime stečajnog upravnika iz rešenja
donetog od strane nadležnog suda;
2) u deo 9B Bankrotstvo:
(1) pod rednim brojem 9.4 Datum rešenja o nastavljanju stečajnog postupka bankrotstvom - datum donošenja rešenja nadležnog suda o bankrotstvu stečajnog dužnika,
(2) pod rednim brojem 9.5 Broj rešenja - broj rešenja nadležnog suda o bankrotstvu stečajnog dužnika;
3) u deo 9C Zaključenje i obustava stečaja:
(1) pod rednim brojem 9.6 Datum rešenja o zaključenju, odnosno
obustavi stečaja - datum donošenja rešenja nadležnog suda o zaključenju stečaja, odnosno
obustavi stečaja usled prodaje stečajnog dužnika kao pravnog lica,
(2) pod rednim brojem 9.7 Broj rešenja - broj rešenja nadležnog
suda o zaključenju, odnosno obustavi stečaja;
4) u deo 9D Reorganizacija:
(1) pod rednim brojem 9.8 Datum rešenja o
usvajanju plana reorganizacije - datum pravosnažnosti rešenja nadležnog
suda o potvrđivanju usvajanja plana reorganizacije,
(2) pod rednim brojem 9.9 Broj rešenja - broj rešenja nadležnog suda o potvrđivanju usvajanja plana reorganizacije.
Član 14
U Obrazac PDP deo 10. Podaci o statusnim promenama, unose se podaci o statusnim promenama, i to:
1) pod rednim brojem 10.1 Vrsta statusne promene - oznaka vrste statusne promene:
(1) oznaka 1 za pripajanje,
(2) oznaka 2 za spajanje,
(3) oznaka 3 za podelu;
2) pod rednim brojem 10.1a Statusna promena podela - oznaka za vrstu statusne promene podela, i to:
(1) oznaka 1 za podelu uz osnivanje,
(2) oznaka 2 za podelu uz pripajanje,
(3) oznaka 3 za mešovitu podelu;
3) pod rednim brojem 10.2 Datum statusne promene -
datum rešenja organa nadležnog za vođenje registra kojim je izvršena
registracija statusne promene;
4) pod rednim brojem 10.3 Podaci o društvu koje
učestvuju u statusnoj promeni - PIB i naziv društva koje, pored
obveznika, učestvuje u statusnoj promeni. Ako u statusnoj promeni,
pored obveznika, učestvuje više društava, navedeni podaci unose se za
sva ta društva.
Član 14a
Obveznik koji je u statusnoj promeni podele ili izdvajanja učestvovao kao pravni sledbenik društva nad kojim je izvršena statusna promena, Poreskoj upravi dostavlja Izveštaj o realizaciji podele prava i obaveza pravnog prethodnika ________, koji je odštampan uz ovaj pravilnik i čini njegov sastavni deo, a koji sadrži:
1) izveštaj o javnim prihodima - pregled obaveza i preplate po osnovu javnih prihoda u koji se unose podaci o dospelim, a neplaćenim javnim prihodima i podaci o preplati po osnovu javnih prihoda, koji se nakon sprovedene statusne promene prenose na obveznika, a koji sadrži sledeće podatke:
(1) vrsta javnog prihoda;
(2) račun za uplatu javnih prihoda;
(3) iznos glavnog duga;
(4) iznos kamate;
(5) iznos preplate;
(6) poziv na broj odobrenja;
2) pregled poreskih pogodnosti propisanih zakonom i drugim propisima, koje su na osnovu izvršene statusne promene prenete na obveznika kao pravnog sledbenika, a naročito informacije o iznosima gubitaka, kapitalnih gubitaka, odnosno iznosima neiskorišćenih poreskih kredita, s tim što je obveznik dužan da za svaku poresku pogodnost navede preostali broj poreskih perioda u kojima tu pogodnost može iskoristiti, pri čemu obveznik navodi i podatak o maksimalnom iznosu poreske pogodnosti koji može da se iskoristi po pojedinačnim poreskim periodima, ukoliko se taj iznos razlikuje od ukupnog iznosa pogodnosti, kao i informacije o ostalim pogodnostima u vezi sa javnim prihodima koje su priznate pravnom prethodniku u skladu sa propisima kojima se uređuje njihovo davanje, a koje su statusnom promenom prenete na obveznika;
3) podatke o imovini i obavezama koje su nakon sprovedene statusne promene prenete na obveznika kao pravnog sledbenika i koje je obveznik evidentirao u svojim poslovnim knjigama, a koje iskazuje na obrascu odgovarajućeg obrasca bilansa stanja za obveznika.
Izveštaj iz stava 1. ovog člana podnosi se u papirnoj formi, i to:
1) deo izveštaja iz tačke 1) iskazuje se u tabeli na obrascu;
2) deo izveštaja iz tačke 2) u slobodnoj formi, kao prilog;
3) deo izveštaja iz tačke 3) na obrascu odgovarajućeg bilansa stanja za obveznika, kao prilog.
Član 15
U Obrazac PDP deo 11. Napomena poreskog
obveznika/punomoćnika/zastupnika, unosi se napomena obveznika vezana za
podnošenje prijave, kao i podaci o punomoćniku/zastupniku stalne
poslovne jedinice nerezidentnog obveznika (PIB/JMBG, naziv/ime,
prezime, adresa, elektronska adresa).
Član 16
Prijava se smatra podnetom kada Poreska uprava
potvrdi formalnu ispravnost i matematičku tačnost iskazanih podataka,
dodeli broj prijave, broj odobrenja za plaćanje ukupnog iznosa obaveze
po tom osnovu i u elektronskom obliku dostavi te informacije podnosiocu
prijave.
Obaveza utvrđena po osnovu izmenjene prijave, po
osnovu izmenjene prijave po nalogu kontrole, kao i po osnovu prijave za
izmenu mesečne akontacije plaća se uz poziv na broj odobrenja za
plaćanje koji je dodeljen prvobitno podnetoj prijavi.
Član 17
Danom stupanja na snagu ovog pravilnika prestaje da
važi Pravilnik o sadržaju poreske prijave za obračun poreza na dobit
pravnih lica ("Službeni glasnik RS", broj 24/14).
Član 18
Ovaj pravilnik stupa na snagu 1. aprila 2015. godine.
Samostalni članovi Pravilnika o izmenama
Pravilnika  o
  sadržaju poreske prijave za obračun poreza na dobit pravnih lica
("Sl. glasnik RS", br. 101/2016)
Član 7
Poresku prijavu na Obrascu PDP - Poreska prijava za akontaciono
  - konačno utvrđivanje poreza na dobit pravnih lica, koja je propisana Pravilnikom
  o sadržaju poreske prijave za obračun poreza na dobit pravnih lica ("Službeni
  glasnik RS", broj 30/15), obveznik podnosi zaključno sa 31. decembrom
  2016. godine, odnosno posle 1. januara 2017. godine, u slučaju podnošenja:
1) izmenjene poreske prijave za poresku prijavu podnetu zaključno
  sa 31. decembrom 2016. godine;
2) poreske prijave koju je obveznik propustio da podnese zaključno
  sa 31. decembrom 2016. godine.
Član 9
Ovaj pravilnik stupa na snagu 1. januara 2017. godine.
Samostalni članovi Pravilnika o izmenama i dopunama
Pravilnika o sadržaju poreske prijave za obračun poreza na dobit pravnih lica
("Sl. glasnik RS", br. 8/2019)
Član 9
Poresku prijavu na Obrascu PDP - Poreska prijava za akontaciono - konačno
utvrđivanje poreza na dobit pravnih lica, koja je propisana Pravilnikom o sadržaju poreske
prijave za obračun poreza na dobit pravnih lica ("Službeni glasnik RS", br. 30/15
i 101/16), obveznik podnosi i posle stupanja na snagu ovog pravilnika, i to u slučaju podnošenja
izmenjene poreske prijave za poresku prijavu podnetu za 2017. godinu, odnosno u slučaju podnošenja
poreske prijave koju je obveznik propustio da podnese za 2017. godinu.
Član 10
Odredbe ovog pravilnika koje se odnose na podnošenje poreske prijave propisane
ovim pravilnikom u slučaju obustave postupka likvidacije, odnosno obustave postupka stečaja,
primenjuju se od 1. aprila 2019. godine.
Član 11
Ovaj pravilnik stupa na snagu osmog dana od dana objavljivanja u "Službenom
glasniku Republike Srbije".
Samostalni članovi Pravilnika o izmenama i dopunama
Pravilnika o sadržaju poreske prijave za obračun poreza na dobit pravnih lica
("Sl. glasnik RS", br. 94/2019)
Član 5
Poresku prijavu na Obrascu PDP - Poreska prijava za
akontaciono - konačno utvrđivanje poreza na dobit pravnih lica, koja je
propisana Pravilnikom o sadržaju poreske prijave za obračun poreza na
dobit pravnih lica ("Službeni glasnik RS", br. 30/15, 101/16 i 8/19),
obveznik podnosi i posle stupanja na snagu ovog pravilnika, i to u
slučaju podnošenja izmenjene poreske prijave za poresku prijavu podnetu
za 2018. godinu, odnosno u slučaju podnošenja poreske prijave koju je
obveznik propustio da podnese za 2018. godinu.
Član 6
Odredbe ovog pravilnika primenjuju se na
obračunavanje i plaćanje poreske obaveze počev za 2019. godinu, odnosno
za poreski period koji počinje u 2019. godini.
Član 7
Ovaj pravilnik stupa na snagu 1. januara 2020. godine.
Samostalni članovi Pravilnika o izmenama i dopunama
Pravilnika o sadržaju poreske prijave za obračun poreza na dobit pravnih lica
("Sl. glasnik RS", br. 159/2020)
Član 6
Odredbe ovog pravilnika primenjuju se na
obračunavanje i plaćanje poreske obaveze počev za 2020. godinu, odnosno
za poreski period koji počinje u 2020. godini.
Član 7
Ovaj pravilnik stupa na snagu narednog dana od dana objavljivanja u "Službenom glasniku Republike Srbije".
Samostalni članovi Pravilnika o izmenama i dopunama
Pravilnika o sadržaju poreske prijave za obračun poreza na dobit pravnih lica
("Sl. glasnik RS", br. 97/2021)
Član 4
Odredbe ovog pravilnika primenjuju se na
obračunavanje i plaćanje poreske obaveze počev za 2021. godinu, odnosno
za poreski period koji počinje u 2021. godini.
Član 5
Ovaj pravilnik stupa na snagu osmog dana od dana objavljivanja u "Službenom glasniku Republike Srbije".
Samostalni članovi Pravilnika o izmenama i dopunama
Pravilnika o sadržaju poreske prijave za obračun poreza na dobit pravnih lica
("Sl. glasnik RS", br. 21/2025)
Član 7
Odredbe ovog pravilnika primenjuju se na postupke likvidacije koji se okončaju, odnosno obustave počev od 1. januara 2025. godine.
U slučaju kada je postupak likvidacije okončan ili obustavljen zaključno sa 31. decembrom 2024. godine, pri čemu do tog datuma obveznik nije podneo poresku prijavu za konačno utvrđivanje poreske obaveze jer nije istekao zakonski rok za njeno podnošenje, a nadležni organ za vođenje registra donese rešenje kojim je usvojena registraciona prijava brisanja nakon okončanja postupka likvidacije, odnosno registraciona prijava obustave postupka likvidacije, posle 1. januara 2025. godine, podnošenje poreske prijave za utvrđivanje konačne obaveze u slučaju okončanja, odnosno obustave postupka likvidacije vrši u skladu sa ovim pravilnikom.
Obveznik koji je do 31. decembra 2024. godine podneo poresku prijavu za utvrđivanje konačne obaveze u slučaju okončanja, odnosno obustave postupka likvidacije u skladu sa Pravilnikom o sadržaju poreske prijave za obračun poreza na dobit pravnih lica ("Službeni glasnik RS", br. 30/15, 101/16, 8/19, 94/19, 159/20 i 97/21), nakon čega organ nadležan za vođenje registra donese rešenje kojim je usvojena registraciona prijava brisanja nakon okončanja postupka likvidacije, odnosno registraciona prijava obustave postupka likvidacije, nema obavezu da podnese poresku prijavu u skladu sa ovim pravilnikom.
Član 8
Poresku prijavu za utvrđivanje konačne obaveze poreza na dobit za obveznika nad kojim je okončan, odnosno obustavljen postupak likvidacije u skladu sa Pravilnikom o sadržaju poreske prijave za obračun poreza na dobit pravnih lica ("Službeni glasnik RS", br. 30/15, 101/16, 8/19, 94/19, 159/20 i 97/21) obveznik podnosi zaključno sa 31. decembrom 2024. godine, odnosno posle 1. januara 2025. godine u slučaju podnošenja:
1) izmenjene poreske prijave za poresku prijavu podnetu zaključno sa 31. decembrom 2024. godine;
2) poreske prijave koju je obveznik propustio da podnese u zakonskom roku zaključno sa 31. decembrom 2024. godine.
Član 9
Odredbe čl. 7. i 8. ovog pravilnika, primenjuju se i u slučaju brisanja ogranka nerezidentnog obveznika iz registra privrednih subjekata.
Član 10
Ovaj pravilnik stupa na snagu narednog dana od dana objavljivanja u "Službenom glasniku Republike Srbije".
Obrazac PDP
PORESKA PRIJAVA ZA AKONTACIONO - KONAČNO UTVRĐIVANJE POREZA NA DOBIT PRAVNIH LICA
Obrazac IPONO
Naziv nedobitne organizacije ___________________
Adresa ___________________
PIB ______________________
IZJAVA
O ISPUNJENOSTI USLOVA ZA PORESKO OSLOBOĐENJE NEDOBITNE ORGANIZACIJE
Nedobitna organizacija ___________________, PIB
_______________, je za period od __ do __ 201_ godine ostvarila višak
prihoda nad rashodima u iznosu od ___________________ dinara, i u
poreskoj prijavi za obračunavanje i plaćanje poreza na dobit nije
obračunala porez na dobit, jer su ispunjeni uslovi za ostvarivanje
poreskog oslobođenja propisani članom 44. stav 1. Zakona o porezu na
dobit pravnih lica ("Službeni glasnik RS" br. 25/01, 80/02, 80/02 - dr.
zakon, 43/03, 84/04, 18/10, 101/11, 119/12, 47/13, 108/13, 68/14 - dr.
zakon i 142/14), i to:
1) nije i neće ostvareni višak prihoda nad rashodima
raspodeljivati osnivačima, članovima, direktorima, zaposlenima ili sa
njima povezanim licima;
2) ukupan broj zaposlenih u periodu za koji se
podnosi poreska prijava je _____, a ukupna masa sredstava isplaćenih na
ime ličnih primanja isplaćenih zaposlenima, direktorima i sa njima
povezanim licima iznosi ___________________ i nije veća od dvostrukog
iznosa prosečne godišnje zarade po zaposlenom u Republici Srbiji u
_____ godini, prema podacima republičkog organa nadležnog za poslove
statistike;
3) nije i neće raspodeljivati imovinu u korist svojih osnivača, članova, direktora, zaposlenih i sa njima povezanim lica,
4) nema monopolski ili dominantan položaj na tržištu u smislu zakona kojim se uređuje zaštita konkurencije.
U ___________________
Odgovorno lice
Dana __________ godine
______________
Obrazac
IZVEŠTAJ O REALIZACIJI PODELE PRAVA I OBAVEZA PRAVNOG PRETHODNIKA
IZVEŠTAJ O REALIZACIJI PODELE
PRAVA I OBAVEZA PRAVNOG PRETHODNIKA
_______________________________
(poslovno ime, PIB i sedište)
_______________________________
(Poslovno ime obveznika)
______________________________
(PIB)
_________________________
(Sedište)
1. Izveštaj o javnim prihodima
R. br.
Vrsta javnog prihoda
Račun za uplatu javnih prihoda
Iznos glavnog duga
Iznos kamate
Iznos preplate
Poziv na broj odobrenja
1.
2.
3.
4. …
2. Pregled poreskih pogodnosti propisanih zakonom i drugim propisima, koje su na osnovu izvršene statusne promene prenete na obveznika, kao pravnog sledbenika (iskazuje se u slobodnoj formi i podnosi kao prilog)
3. Podaci o imovini i obavezama koje se nakon sprovedene statusne promene prenete na obveznika kao pravnog sledbenika i koje je obveznik evidentirao u svojim poslovnim knjigama (iskazuje se na obrascu odgovarajućeg bilansa stanja za obveznika i podnosi kao prilog)
U _______________
Odgovorno lice obveznika
dana _________ godine
__________________________