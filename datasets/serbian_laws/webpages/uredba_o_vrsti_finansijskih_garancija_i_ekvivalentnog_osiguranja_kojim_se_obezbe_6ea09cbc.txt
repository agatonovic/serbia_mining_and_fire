Title: UREDBAO VRSTI FINANSIJSKIH GARANCIJA I EKVIVALENTNOG OSIGURANJA KOJIM SE OBEZBEĐUJE OBAVLJANJE DELATNOSTI UPRAVLJANJA OTPADOM
URL: https://www.paragraf.rs/propisi/uredba-o-vrsti-finansijskih-garancija-i-ekvivalentnog-osiguranja-kojim-se-obezbedjuje-obavljanje.html
Extracted: 2025-07-06T23:17:57.825941
================================================================================

Sve informacije o propisu nađite
OVDE
.
Tweet
Prijavite se na
mailing listu
!
UREDBA
O VRSTI FINANSIJSKIH GARANCIJA I EKVIVALENTNOG OSIGURANJA KOJIM SE OBEZBEĐUJE OBAVLJANJE DELATNOSTI UPRAVLJANJA OTPADOM
("Sl. glasnik RS", br. 103/2023)
Član 1
Ovom uredbom utvrđuju se vrste finansijskih  garancija i ekvivalentnog osiguranja kojim se obezbeđuje obavljanje delatnosti upravljanja  otpadom (sakupljanje, transport, tretman skladištenje, ponovno iskorišćenje, odlaganje  otpada i prekogranično kretanje otpada, trgovina i posredništvo), izdavaoci i korisnici,  sadržina, uslovi izdavanja, korišćenja i povlačenja sredstava obezbeđenja, postupak  izvršenja i elementi za utvrđivanje visine i način obračuna.
Član 2
Izrazi koji se koriste u ovoj uredbi imaju  sledeće značenje:
1) finansijska garancija jeste finansijska  garancija banke ili polisa osiguranja kojom se osigurava delatnost upravljanja otpadom;
2) korisnik finansijske garancije banke jeste  ogran nadležan za izdavanje dozvole za sakupljanje, transport, tretman skladištenje,  ponovno iskorišćenje, odlaganje otpada i prekogranično kretanje otpada, odnosno  organ nadležan za izdavanje potvrde za obavljanje delatnosti trgovine i posredništva;
3) nalogodavac jeste pravno lice ili preduzetnik  koje je nosilac dozvole za sakupljanje, transport, tretman skladištenje, ponovno  iskorišćenje, odlaganje otpada i prekogranično kretanje otpada, odnosno pravno lice  ili preduzetnik koji je upisan u registar trgovaca ili posrednika (u slučaju kada  preuzimaju otpad u posed);
4) finansijska garancija banke jeste instrument  obezbeđenja kojim banka preuzima obavezu da na poziv korisnika garancije izvrši  plaćanja do iznosa naznačenog na garanciji na osnovu zahteva korisnika garancije;
5) osiguranje jeste vrsta garancije kojom  se definišu vrste štete za koje je na osnovu ugovora o osiguranju ugovarač osiguranja  dužan da plati određeni iznos - premiju osiguranja društvu za osiguranje, a društvo  za osiguranje se obavezuje da isplati naknadu štete osiguraniku ili korisniku osiguranja  u slučaju ostvarenja osiguranog slučaja;
6) ugovarač osiguranja jeste pravno lice ili  preduzetnik koje je nosilac dozvole za sakupljanje, transport, tretman skladištenje,  ponovno iskorišćenje, odlaganje otpada i prekogranično kretanje otpada, odnosno  pravno lice ili preduzetnik koji je upisan u registar trgovca ili posrednika;
7) korisnik osiguranja jeste ogran nadležan  za izdavanje dozvole za sakupljanje i transport, tretman skladištenje, ponovno iskorišćenje  i odlaganje otpada i prekogranično kretanje otpada, organ nadležan za izdavanje  integrisane dozvole za postrojenja i aktivnosti u upravljanju otpadom, odnosno organ  nadležan za izdavanje potvrde za obavljanje delatnosti trgovine i posredništva;
8) izdavalac finansijske garancije banke je  banka;
9) izdavalac polise osiguranja je osiguravajuće  društvo.
Član 3
Finansijska garancija ili ekvivalentno osiguranje  podnosi se nadležnom organu u postupku podnošenja zahteva za izdavanje dozvole za  sakupljanje i transport, tretman skladištenje, ponovno iskorišćenje, odlaganje otpada  i prekogranično kretanje otpada, odnosno za upis u Registar trgovaca ili posrednika  u upravljanju otpadom.
Finansijska garancija za postrojenja u upravljanju  otpadom koja podležu obavezi pribavljanja integrisane dozvole podnose se nadležnom  organu za izdavanje integrisane dozvole. Nova postrojenja su u obavezi da finansijsku  garanciju obezbede u postupku podnošenja zahteva za integrisanu dozvolu.
Finansijsku garanciju ili ekvivalentno osiguranje  pribavlja operater upisan u Registar izdatih dozvola za sakupljanje, transport,  tretman skladištenje, ponovno iskorišćenje, odlaganje otpada i prekogranično kretanje  otpada, odnosno, pravno lice ili preduzetnik koji je upisan u Registar trgovaca  ili posrednika (u slučaju kada preuzimaju otpad u posed) u upravljanju otpadom.
Član 4
Finansijska garancija banke sadrži:
1) naziv izdavaoca finansijske garancije banke;
2) naziv nalogodavca finansijske garancije  banke;
3) naziv korisnika finansijske garancije banke;
4) iznos finansijske garancije banke;
5) rok važenja finansijske garancije banke;
6) odredbu da će izdavalac finansijske garancije  banke, neopozivo, bezuslovno i na prvi poziv korisnika garancije isplatiti garantovani  iznos u korist budžeta Republike Srbije, budžeta autonomne pokrajine, odnosno budžeta  jedinice lokalne samouprave do visine iznosa finansijske garancije banke.
Odgovarajuća polisa osiguranja sadrži:
1) naziv izdavaoca - društva za osiguranje;
2) naziv ugovarača osiguranja;
3) naziv korisnika osiguranja (osiguranik);
4) suma osiguranja;
5) trajanje osiguranja.
Član 5
Prihodi ostvareni po osnovu finansijske garancije  su sredstva budžeta Republike Srbije, budžeta autonomne pokrajine, odnosno budžeta  jedinice lokalne samouprave.
U budžetu Republike Srbije, budžetu autonomne  pokrajine, odnosno u budžetu jedinice lokalne samouprave, u zavisnosti od toga koji  je organ izdao dozvolu za upravljanje otpadom, obezbeđuju se sredstva u slučaju  potrebe finansiranja:
1) troškova zbrinjavanja otpada u postupku  izvršenja rešenja o oduzimanju dozvole ili u postupku stečaja i likvidacije operatera  na čije ime je izdata dozvola za upravljanje otpadom,
2) troškova prevoza u prekograničnom kretanju  otpada, ponovnog iskorišćenja ili konačnog odlaganja (uključujući sve neophodne  privremene operacije) na ekološki prihvatljiv način, privremeno skladištenje 90  dana, uključujući troškove eventualnog povratka i alternativnog zbrinjavanja otpada  ako izvoznik, trgovac ili posrednik (u slučaju kada preuzimaju otpad u posed) ne  ispune svoju obavezu preuzimanja, ako pošiljka, ponovno iskorišćenje ili konačno  zbrinjavanje ne mogu da se izvrše kako je predviđeno ili je nezakonito,
3) troškova održavanja, zaštite, kontrole  i monitoringa deponije kada se steknu uslovi za zatvaranje dela deponije ili cele  deponije u periodu od najmanje 30 godina nakon zatvaranja.
Član 6
Nalogodavac finansijske garancije je u obavezi  da obezbedi finansijsku garanciju sa rokom važnosti do roka važnosti dozvole za  upravljanje otpadom.
Ako je finansijska garancija izdata na period  kraći od roka važenja dozvole za upravljanje otpadom, lice iz stava 1. ovog člana  dužno je da 30 dana pre isteka roka na koji je izdata finansijska garancija istu  produži ili da obezbedi novu finansijsku garanciju i dostavi je nadležnom organu  koji izdaje dozvolu.
Član 7
Iznos sume osiguranja ili finansijske garancije  banke izražava se u dinarima.
Elementi za utvrđivanje visine polise osiguranja  ili finansijske garancije banke za sakupljanje, transport, tretman skladištenje  i ponovno iskorišćenje otpada su:
FG iznos finansijske garancije (polisa osiguranja  ili garancija banke) izražen u dinarima;
Csa troškovi sakupljanja otpada po toni +  PDV;
C
t
troškovi transporta otpada za kilometar po toni + PDV;
C
sk
troškovi skladištenja otpada po toni za period od 90 dana +  PDV;
C
rd
troškovi operacija tretmana otpada i ponovnog iskorišćenja otpada  po toni + PDV;
M ukupna količina otpada u tonama za sve vrste  otpada i sve operacije i delatnosti koje operater obavlja ili planira da obavlja.
Način obračuna iznosa polise osiguranja ili  finansijske garancije banke određuje se primenom sledeće formule:
FG = (Csa + C
t
+ C
sk
+ C
rd
) x M
U zavisnosti od vrste dozvole za koju je operater  za upravljanje otpadom podneo zahtev za izdavanje ili je poseduje, odnosno vrste  aktivnosti koju obavlja, prilikom obračuna iznosa finansijske garancije koristi  se odgovarajuća vrsta troška.
Način obračuna iznosa finansijske garancije  za postupak odlaganja otpada operacijama D1, D2, D3, D4, D5 i D12, utvrđuje se na  osnovu procene troškova zatvaranja, kao i održavanja i monitoringa za period od  najmanje 30 godina nakon zatvaranja.
Elementi za utvrđivanje iznosa polise osiguranja  ili finansijske garancije banke za prekogranično kretanje otpada su:
FG iznos finansijske garancije (polisa osiguranja  ili garancija banke) izražen u dinarima;
C
t
troškovi transporta otpada za kilometar po toni + PDV;
C
rd
troškovi operacije zbrinjavanja ili ponovne upotrebe otpada (tretmana)  po toni + PDV;
C
sk
troškovi skladištenja otpada po toni za period od 90 dana +  PDV;
M ukupna količina otpada u tonama.
Način obračuna iznosa polise osiguranja ili  finansijske garancije banke određuje se primenom sledeće formule:
FG = (C
t
+ C
rd
+ C
sk
) x M
Visina iznosa finansijske garancije iz ovog  člana usklađuje se godišnje sa Indeksom potrošačkih cena prema podacima republičke  organizacije nadležne za poslove statistike.
Ministar objavljuje usklađene iznose finansijske  garancije iz stava 8. ovog člana do 28. februara tekuće godine.
Član 8
Nalogodavci finansijske garancije odnosno  operateri upravljanja otpadom podnose nadležnom organu koji je izdao dozvolu za  upravljanje otpadom odgovarajuće finansijske garancije ili ekvivalentnog osiguranja  do 31. decembra 2024. godine.
Nalogodavci finansijske garancije odnosno  trgovci i posrednici otpadom upisani u Registar posrednika i/ili Registar trgovaca  otpadom podnose nadležnom organu koji vodi Registar posrednika i Registar trgovaca  otpadom odgovarajuće finansijske garancije ili ekvivalentnog osiguranja do 31. decembra  2024. godine.
Nalogodavac finansijske garancije odnosno  postojeća postrojenja u upravljanju otpadom koja podležu obavezi pribavljanja integrisane  dozvole dostavljaju nadležnom organu za izdavanje integrisane dozvole za upravljanje  otpadom odgovarajuće finansijske garancije ili ekvivalentnog osiguranja do 31. decembra  2026. godine.
Član 9
Ova uredba stupa na snagu osmog dana od dana  objavljivanja u "Službenom glasniku Republike Srbije".