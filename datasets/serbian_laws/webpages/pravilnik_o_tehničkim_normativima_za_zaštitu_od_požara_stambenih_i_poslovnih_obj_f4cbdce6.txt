Title: PRAVILNIKO TEHNIČKIM NORMATIVIMA ZA ZAŠTITU OD POŽARA STAMBENIH
I POSLOVNIH OBJEKATA I OBJEKATA JAVNE NAMENE
URL: https://www.paragraf.rs/propisi/pravilnik-tehnickim-normativima-zastitu-pozara-stambenih-poslovnih-objekata-objekata.html
Extracted: 2025-07-06T23:14:16.878596
================================================================================

Sve informacije o propisu nađite
OVDE
.
Tweet
Prijavite se na
mailing listu
!
PRAVILNIK
O TEHNIČKIM NORMATIVIMA ZA ZAŠTITU OD POŽARA STAMBENIH
I POSLOVNIH OBJEKATA I OBJEKATA JAVNE NAMENE
("Sl. glasnik RS", br. 22/2019)
I OSNOVNE ODREDBE
Član 1
Ovim pravilnikom bliže se uređuju posebni tehnički normativi bezbednosti
od požara za izgradnju, dogradnju i rekonstrukciju stambenih i poslovnih objekata i objekata
javne namene.
Pored odredbi ovog pravilnika, na objekte iz stava 1. ovog člana, primenjuju
se i drugi propisi i standardi kojima su propisani zahtevi zaštite od požara za objekte,
delove objekta, opremu, instalacije i uređaje, kao i posebni propisi kojima je uređena zaštita
od požara navedenih objekata shodno specifičnostima namene.
Član 2
Ako se vrši rekonstrukcija ili dogradnja dela objekta iz člana 1. ovog
pravilnika, i/ili instalacija, opreme i uređaja na tim objektima, odredbe ovog pravilnika
primenjuju se samo na deo objekta i/ili na instalacije, opremu i uređaje koji su predmet
rekonstrukcije ili dogradnje.
Rekonstrukcijom ili dogradnjom iz stava 1. ovog člana ne sme se umanjiti
požarna bezbednost postojećeg objekta.
Član 3
Odredbe ovog pravilnika ne odnose se na objekte koji pripadaju kate­goriji
visokih ob­jekata prema posebnom propisu, plutajuće objekte prema posebnom propisu, ugostiteljske
objekte za ishranu i piće prema posebnom propisu, kao i na podzemne delove objekta čiji se
pod etaže za boravak ljudi nalazi na dubini većoj od 16 m u odnosu na nivo okolnog terena.
II DEFINICIJE
Član 4
Pojedini izrazi i pojmovi koji se koriste u ovom pravilniku imaju sledeće
značenje:
1) visina objekta
H
(m) je visinska razlika između kote kolovoza
uz objekat ili platoa namenjenog za vatrogasno vozilo sa kojeg se vrši vatrogasna intervencija
u slučaju požara u objektu i kote poda najviše etaže na kojoj borave ljudi;
2) podrumski prostori su prostori čiji se pod nalazi ispod kote terena
na dubini većoj od 1 m;
3) nadzemne etaže su suteren, prizemlje i etaže iznad prizemlja;
4) boravak ljudi je stanovanje, rad, zabava, rekreacija ili drugo zadržavanje
duže od tri sata ne­deljno. Gornje prostorije dupleks stanova, slikarski ateljei i slične
prostorije koje se manje kori­ste smatraju se prostorijama namenjenim za boravak ljudi. Stanarske
ostave, podstanice grejanja, prostorije za ventilacione i klima komore, liftovske kućice
i sl. ne smatraju se prostorijama za boravak ljudi;
5) stambeni, odnosno stambeno-poslovni objekat jeste objekat koji ima više
od 80% korisne površine namenjene za stanovanje i prateće sadržaje (prostorije za garažiranje
vozila, stanarske ostave, podstanicu grejanja, hodnike, stepeništa, liftovska okna i sl.)
i u kome ostatak čini poslovni prostor;
6) poslovni, odnosno poslovno-stambeni objekat jeste objekat koji ima više
od 80% korisne povr­šine namenjene za poslovanje (prodaju, kupovinu, usluge i sl.) i u kome
su ostale pro­storije stambene i/ili javne namene;
7) objekat javne namene (u daljem tekstu: javni objekat) jeste objekat
koji ima više od 80% korisne površine namenjene za okupljanje i boravak ljudi (ugostiteljski
objekti za smeštaj - izuzev kampa, kuće i stana za odmor, soba za iznajmljivanje, ugostiteljski
objekti za ishranu i piće - izuzev kioska i sličnih objekata, obrazovni, zdravstveni, kulturni,
sportski, religiozni i slični objekti, autobuski, železnički, avio-terminali, putnička pristaništa
i sl.) i u kome su ostale prostorije stambene i/ili poslovne namene;
8) izdvojeni objekat je objekat koji je od susednog objekta udaljen više
od 4 m;
9) objekti u nizu su susedni objekti čije rastojanje iznosi manje od 4
m;
10) požarni segment je deo objekta koji konstrukciono i funkcionalno čini
jednu građevinsku celinu koja je i požarno iz­dvo­jena od ostalih delova objekta građevinskim
konstrukcijama otpornim prema požaru;
11) požarni sektor je prostorija ili skup prostorija objekta koja se može
samostalno tretirati u pogledu nekih teh­ničkih i organi­za­cionih mera bezbednosti od požara
(požarno i specifično požarno opterećenje, zona dojave po­žara, zona automatskog gašenja
požara i sl.), a odvojena je od ostalih delova objekta građevinskim konstrukcijama otpornim
prema požaru;
12) stepen otpornosti objekta prema požaru je ocena ponašanja objekta na
dejstvo požara i izražava se ocenama od I do V, odnosno neznatan (I), mali (II), srednji
(III), veći (IV) i veliki (V);
13) evakuacija je udaljavanje lica od polaznog do bezbednog mesta u slučaju
opasnosti;
14) polazno mesto (PM) je mesto na kome se može zateći lice u trenutku
saznanja da je došlo do takvog razvoja požara da je potrebna evakuacija;
15) bezbedno mesto (BM) je mesto van objekta udaljeno od izlaza iz objekta,
na kome se ne mogu oče­kivati štetni efekti požara (plamen, dim, pad oštećenih delova objekta
i sl.) ili posebno mesto u objektu izgrađeno u skladu sa propisom kojim je uređena oblast
bezbedne evakuacije lica;
16) prvi izlaz (PI) je izlaz iz prostorije ili grupe prostorija za boravak
ka hodniku. To je obično izlaz iz stana, hotelskog apartmana ili slične grupe prostorija,
učionice, kancela­rije i sl.
17) etažni izlaz (EI) čine vrata na izlazu iz hodnika otporna prema požaru
ili vrata otporna prema požaru postavljena na ulazu u stepenište ili u hol;
18) krajnji izlaz (KI) je izlaz iz objekta namenjen za evakuaciju;
19) brzina evakuacije (ve) je projektna vrednost brzine kretanja lica kroz
evakuacioni put;
20) vreme evakuacije je vreme pripreme za evakuaciju i vreme kretanja od
polaznog mesta do bezbednog mesta;
21) progresivna horizontalna evakuacija je evakuacija koja se izvodi u
objektima koji su projektovani i izvedeni na način kojim se obezbeđuje proces evakuacije
lica u susedni požarni sektor na istoj etaži, a u kome su oni zaštićeni i odakle se mogu
evakuisati do bezbednog mesta;
22) sigurnosna rasveta je veštačko osvetljenje objekta ili prostora ili
njihovog dela, dodata opštoj rasveti radi ispunjenja sigurnosnih uslova evakuacije ili bezbednog
završetka neke radne aktivnosti i automatski se uključuje u slučaju kvara ili prekida u napajanju
električnom energijom opšte rasvete.
III PRISTUP ZA VATROGASNA VOZILA
Član 5
Svakom stambenom, poslovnom i javnom objektu mora se obezbediti pristupni
put izgrađen u skladu sa propisom kojim je uređena ova oblast.
Pristupni put iz stava 1. ovog člana mora biti uvek slobodan i na njemu
nije dozvoljeno parkiranje i zaustavljanje drugih vozila, niti postavljanje bilo kojih drugih
prepreka koje ometaju vatrogasnu intervenciju.
Član 6
Kada se stambeni i poslovni objekti visine veće od 9 m i javni objekti
klase P5 i veće, grade u bloku na način da formiraju dvorište i nemaju pristup sa ulične
strane, tada se za vatrogasna vozila u skladu sa posebnim propisom mora obezbediti ulaz u
unutrašnje dvorište bloka.
Parkiranje na površinama koje su u funkciji vatrogasne intervencije onemogućava
se ugradnjom prepreka za ovu namenu i postavljanjem oznake "Put za vatrogasna vozila
- zabranjeno parkiranje i zadržavanje".
IV KLASIFIKACIJA OBJEKATA
Član 7
Klasifikacija objekata prema dominantnoj nameni, izdvojenosti i visini
određuje se na sledeći način:
1) Stambeni objekti:
1.1) Izdvojeni stambeni objekti i stambeni objekti u nizu visine do 12
m (IS1 i NS1);
1.2) Izdvojeni stambeni objekti i stambeni objekti u nizu visine od 12
m do 22 m (IS2 i NS2);
1.3) Izdvojeni stambeni objekti i stambeni objekti u nizu visine od 22
m do 30 m (IS3 i NS3);
2) Poslovni objekti:
2.1) Izdvojeni poslovni objekti i poslovni objekti u nizu visine do 10
m (IP1 i NP1);
2.2) Izdvojeni poslovni objekti i poslovni objekti u nizu visine od 10
m do 22 m (IP2 i NP2);
2.3) Izdvojeni poslovni objekti i poslovni objekti u nizu visine od 22
m do 30 m (IP3 i NP3);
3) Javni objekti:
3.1) Izdvojeni javni objekti i javni objekti u nizu visine do 8 m (IJ1
i NJ1);
3.2) Izdvojeni javni objekti i javni objekti u nizu visine od 8 m do 22
m (IJ2 i NJ2);
3.3) Izdvojeni javni objekti i javni objekti u nizu visine od 22 m do 30
m (IJ3 i NJ3).
Stambeno-poslovni odnosno poslovno-stambeni objekat, u smislu ovog člana,
klasifikuje se kao stambeni odnosno poslovni objekat u zavisnosti od korisne površine prostora
čija je namena dominantnija.
Član 8
Prema maksimalnom broju lica koja borave u objektu i najveće površine požarnog
sektora A, objekti se razvrstavaju u klase oznake P u skladu sa Tabelom 1.
Tabela 1.
Broj lica
do 20
21 do 50
51 do 100
101 do 300
301 do 700
701 do 1500
1501 i više
Površina požarnog sektora A
[m
2
]
≤ 400
400 do 800*
800 do 1200*
1200 do 1600*
1600 do 2000*
2000 do 2500*
>2500
Klasa objekta P
P 1
P 2
P 3
P 4
P 5
P 6
P 7
Napomena: * označava da je uključena i ta vrednost.
Klasa P iz Tabele 1. određena prema broju lica koriguje se usvajanjem prve
veće vrednosti ukoliko je površina požarnog sektora A veća od navedene u koloni, a ukoliko
je površina požarnog sektora A manja od one navedene u koloni za taj broj lica tada se zadržava
ista klasa.
Član 9
Za procenu broja lica u prostorima različite namene koristi se Tabela 2.
Tabela 2.
NAMENA PROSTORA
PROSEČNO POTREBNA POVRŠINA PODA ZA JEDNO
LICE
[m
2
/licu]
pomoćne i tehničke prostorije
28,0
aerodromski terminal
preuzimanje prtljaga
obrada prtljaga
hol
čekaonice
1,9
28,0
9,3
1,4
objekti za okupljanja
igraonice (aparati za igre na sreću)
izložbene galerije i muzeji
1,0
2,8
objekti za okupljanja sa fiksiranim sedištima
na osnovu broja sedišta
objekti za okupljanja bez fiksiranih sedišta
koncentrisani prostor (samo stolice sa nefiksiranim sedištima)
prostor za stajanje
nekoncentrisani prostor (stolovi i stolice)
0,65
0,46
1,4
kuglane (dozvoljeno je 5 lica po svakoj stazi
uključujući 4,5 m zaletišta i dodatnih prostora)
0,65
poslovni prostori
9,3
sudnice - osim delova sa fiksiranim sedištima
3,7
spavaonice
4,6
obrazovni objekti
učionice
radionice i kabineti
1,8
4,6
prostorije za vežbanje
4,6
institucionalni prostori
stacionarni pacijenti
nestacionarni pacijenti
prostori za spavanje
22,3
9,3
11,1
kuhinje, komercijalne
18,5
biblioteka
čitaonice
prostori za čuvanje knjiga
4,6
9,3
svlačionice
4,6
trgovinski objekti
prostori za skladištenje i isporuku
5,6
28,0
garaže
18,6
stambeni objekti
18,6
klizališta i bazen
okolni prostor klizališta i bazena
4,6
1,0
bine
1,4
magacini
46,5
Maksimalan broj lica u prostoru odnosno objektu koji su prikazani u Tabeli
2. određuje se na osnovu površine poda te prostorije (ukupna površina poda ili slobodna površina
poda) ili namenskog dela te prostorije i podatka o prosečno potrebnoj površini poda za jedno
lice [m
2
/licu].
Ukupna površina poda prostorije ne obuhvata niše koje se koriste za smeštaj
kabaste opreme (npr. pećnica za pice, frižidera, zamrzivača, ormana i regala), kao ni površine
poda namenjene za slaganje u visinu veću od 1 m.
V STEPEN OTPORNOSTI OBJEKTA PREMA POŽARU
Član 10
Stepen otpornosti objekta prema požaru određuje se za objekat u celini
ili požarni segment objekta prema Tabeli 3, a u skladu sa čl. 7, 8. i 9. ovog pravilnika
u zavisnosti od namene, izdvojenosti objekta, visine objekta, maksimalne površine požarnog
sektora i maksimalnog broja lica koja borave u tom objektu.
Tabela 3.
Klasa objekta
IS1
NS1
IS2
NS2
IS3
NS3
IP1
NP1 IJ1
IP2 NJ1
NP2 IJ2
IP3 NJ2
NP3 IJ3
NJ3
Stepen otpornosti objekta prema požaru
P1
II
II
III
III
III
IV
II
II
II
III
III
IV
IV
P2
II
III
III
III
IV
IV
II
II
III
III
IV
IV
IV
P3
III
III
III
IV
IV
IV
II
II
IV
IV
IV
IV
IV
P4
III
III
IV
IV
IV
IV
III
III
IV
IV
IV
IV
V
P5
IV
IV
IV
IV
IV
IV
III
III
IV
IV
IV
V
V
P6
IV
IV
IV
IV
IV
IV
IV
IV
IV
IV
V
V
V
P7
IV
IV
IV
IV
IV
IV
IV
IV
IV
V
V
V
V
Član 11
Zahtevi u pogledu otpornosti prema požaru elemenata konstrukcije u zavis­nosti
od stepena otpornosti objekta prema požaru (SOP) utvrđeni su u Tabeli 4.
Tabela 4.
ELEMENTI KONSTRUKCIJE
POLOŽAJ
OTPORNOST PREMA POŽARU ELEMENATA KONSTRUKCIJE
U ZAVISNOSTI OD USVOJENOG SOP-A
[h]
I
neznatna
II
mala
III
srednja
IV
veća
V
velika
Noseći zid
Unutar požarnih sektora
1/4
1/2
1
1,5
2
Stub
1/4
1/2
1
1,5
2
Greda
-
1/4
1/2
1
1,5
Međuspratna konstrukcija
-
1/4
1/2
1
1,5
Nenoseći zid
-
1/4
1/2
1/2
1
Krovna konstrukcija
/
-
1/4
1/2
1
1
Zid
Na granici požarnih sektora
1/4
1
1,5
2
2
Međuspratna konstrukcija
1/4
1/2
1
1,5
2
Vrata površine do 3,6 m
2
1/4
1/4
1/2
1
1,5
Vrata površine veće od 3,6 m
2
1/4
1/2
1
1,5
2
Konstrukcije evakuacionog puta/koridora evakuacije
/
1/4
1/2
1/2
1
1,5
Fasadni zid
Spoljne konstrukcije
-
1/2
1/2
1
1
Krovni pokrivač
-
1/4
1/2
3/4
1
Ukoliko se objekat ili požarni segment u celini opremaju stabilnom instalacijom
za gašenje požara projektovani stepen otpornosti prema požaru može se smanjiti sa V na IV
ili sa IV na III.
Dokazivanje ispunjenosti zahteva zaštite od požara za elemente građevinskih
konstrukcija utvrđenih ovim pravilnikom vrši se u skladu sa odredbama propisa kojima je uređena
ova oblast, a nakon završetka radova utvrđuje se na osnovu isprava o usaglašenosti koje su
uređene u skladu sa posebnim propisima.
Zidovi na granici požarnog sektora i zidovi koridora evakuacije moraju
biti izvedeni od građevinskih proizvoda karakteristike reakcije na požar najmanje klase A2s1d0
prema standardu SRPS EN 13501-1.
Fasadni zidovi moraju ispunjavati zahteve u pogledu karakteristike reakcije
na požar u skladu sa posebnim propisom kojim je uređena oblast bezbednosti od požara spoljnih
zidova zgrada.
U sastavu zid zavese u pogledu sistema ili pojedinačnih komponenata sistema
u objektima klase IS3, NS3, IP3, NP3, IJ3, NJ3 moraju se primeniti građevinski proizvodi
najmanje karakteristike reakcije na požar A2 prema SRPS EN 13501-1, osim elemenata za zaptivanje
koji moraju imati karakteristike reakcije na požar najmanje klase E.
U sastavu zid zavese u pogledu sistema ili pojedinačnih komponenata sistema
u objektima koji nisu obuhvaćeni stavom 6. ovog člana moraju se primeniti građevinski proizvodi
najmanje karakteristike reakcije na požar B prema SRPS EN 13501-1, osim elemenata za zaptivanje
koji moraju imati karakteristike reakcije na požar najmanje klase E.
Nebitan sastavni deo zastakljene ispune zid zavese jeste komponenta koja
ima debljinu <1,0 mm i sloj mase po jedinici površine <1,0 kg/m
2
,
a koja je sa obe strane pokrivena najmanje jednom bitnom komponentom.
Toplotno izolacioni sloj objekta preko koga se postavlja zid zavesa mora
biti najmanje karakteristike reakcije na požar klase A2 prema SRPS EN 13501-1.
VI GRAĐEVINSKE MERE ZA SPREČAVANJE PRENOSA POŽARA
Član 12
Izdvajanje pratećih sadržaja (garaže, ugostiteljski objekti za ishranu
i piće, skladišta i sl.), koji se nalaze u sastavu stambenog, poslovnog i javnog objekta,
u posebne požarne sektore, vrši se u skladu sa posebnim propisima kojima je uređena oblast
izgradnje tih objekata, pri čemu elementi građevinske konstrukcije na granici požarnog sektora
moraju ispunjavati zahteve iz strožijeg propisa.
Član 13
Svaki požarni sektor stambenog, poslovnog i javnog objekta mora biti dostupan
preko najmanje jednog stepeništa.
Dostupnost iz stava 1. ovog člana ne odnosi se na pojedinačno izdvojene
prostorije u požarni sektor.
Stepenište objekata klase IP3, NP3, IJ3 i NJ3 mora biti odvojeno od hodnika
zidovima i vratima otpornim prema požaru kao elementi na granici požarnog sektora, a u skladu
sa projektovanim stepenom otpornosti prema požaru objekta.
Pristup liftu nije dozvoljen iz prostora stepeništa iz stava 3. ovog pravilnika.
Stepenište iz stava 3. ovog člana ne može se oblagati gorivim materijalom
i u prostoru stepeništa nije dozvoljeno postavljanje bilo kakvih predmeta niti elemenata
nameštaja.
Konstrukcija stepeništa na evakuacionom putu mora biti otporna prema požaru
kao konstrukcija koridora evakuacije u skladu sa projektovanim stepenom otpornosti prema
požaru objekta.
Vrata na ulazu u stepenište iz stava 3. ovog člana moraju biti zaokretna
i moraju se otvarati u smeru evakuacije.
Član 14
Zidne, plafonske i podne obloge prostora za komunikaciju koji pripadaju
koridoru evakuacije, moraju biti karakteristike reakcije na požar najmanje klase A2s1d0 prema
standardu SRPS EN 13501-1.
Zidne, plafonske i podne obloge koje se postavljaju na evakuacionim putevima
koji nisu obuhvaćeni stavom 1. ovog člana (npr. etažni hodnici, prolazi i sl.), a u zavisnosti
od etapa evakuacije, moraju biti karakteristike reakcije na požar najmanje klase Bs1d0 odnosno
B
fi
s1, prema standardu SRPS EN 13501-1.
Izuzetno od stava 2. ovog člana u objektima klase IP1 i NP1 mogu se koristiti
proizvodi karakteristike reakcije na požar najmanje klase C odnosno C
fi
,
prema standardu SRPS EN 13501-1.
Član 15
Zidovi vertikalnih kanala za smeštaj instalacija moraju biti otporni prema
požaru 30 min za objekte sa II i III stepenom otpornosti, a 60 min za objekte sa IV i V stepenom
otpornosti, ukoliko drugim propisima nije drugačije određeno.
Zidovi iz stava 1. ovog pravilnika moraju biti izrađeni od građevinskih
proizvoda karakteristike reakcije na požar najmanje klase A2s1d0 prema standardu SRPS EN
13501-1.
Pristupni otvori za kontrolu instalacija moraju se osigurati vratima ili
kapcima istih karakteristika kao i zidovi iz st. 1. i 2. ovog člana.
Vertikalni kanali za smeštaj instalacija moraju se provetravati na najvišoj
etaži objekta preko otvora ukupne površine 5% od površine poprečnog preseka kanala.
Član 16
Krovna konstrukcija objekta koja je od ostalog dela objekta požarno izdvojena
međuspratnom konstrukcijom otpornom prema požaru ne mora ispunjavati zahtev u pogledu otpornosti
prema požaru iz Tabele 4.
Krovni pokrivač objekta koji ne može biti izložen požaru sa susednih objekata,
ne mora ispunjavati zahtev u pogledu otpornosti prema požaru iz Tabele 4.
Objekti koji nemaju tavanicu moraju imati krovni pokrivač izveden od građevinskih
proizvoda karakteristike reakcije na požar najmanje klase A2s1d0 prema standardu SRPS EN
13501-1.
Izuzetno od stava 3. ovog člana u sastavu negorivog krovnog pokrivača dozvoljena
je i upotreba gorivog materijala u slojevima hidroizolacije, ako je sa donje strane zaštićen
negorivim građevinskim proizvodima.
Fasadni nenoseći zidovi koji ne mogu biti izloženi dejstvu požara spolja
ne moraju ispunjavati zahtev u pogledu otpornosti prema požaru iz Tabele 4.
Član 17
Fasadni (spoljni) zid objekta mora biti izveden tako da se spreči put plamena
između dve susedne etaže izvođenjem vertikalnog građevinskog elementa čija je otpornost prema
požaru u skladu sa usvojenim stepenom otpornosti prema požaru objekta, ispitan prema posebnom
standardu za spoljne zidove odnosno zid zavese.
Visina vertikalnog građevinskog elementa koji razdvaja etaže (prekidno
rastojanje) mora biti dužine najmanje 1 m, ili dužine najmanje 1 m koju čini zbir vertikalnih
i horizontalnih delova, kako je prikazano na Slici 1.
Izuzetno od st. 1. i 2. ovog člana prekidno rastojanje može se odrediti
i proračunom prema SRPS EN 1991-1-2.
Odredba stava 1. ovog člana ne odnosi se na stepenišne prostore.
Slika 1.
Član 18
Horizontalno širenje požara na fasadi na granici požarnog sektora sprečava
se horizontalnim prekidnim rastojanjem, tako što se na mestu sučeljavanja izvodi deo fasadnog
zida, u ukupnoj širini od minimum 1 m, iste otpornosti prema požaru kao i unutrašnji požarni
zid sa kojim se sučeljava, ispitan prema posebnom standardu za spoljne zidove odnosno zid
zavese.
Horizontalno prekidno rastojanje iz stava 1. ovog člana može se postići
i na način da unutrašnji požarni zid na mestu sučeljavanja izlazi van fasade najmanje 0,50
m.
Kod objekata složenog oblika kod kojih se požarni sektori spajaju pod uglom
koji je jednak ili manji od 135°, radi sprečavanja horizontalnog širenja požara iz jednog
požarnog sektora u drugi, na mestu ugla izvodi se zid iste otpornosti prema požaru kao i
zid na granici požarnog sektora u dužini od 3 m mereno od unutrašnjeg ugla u kojem se spajaju
požarni sektori.
Prekidna rastojanja iz st. 1, 2. i 3. ovog člana prikazana su na Slici
2.
Slika 2
Član 19
Prilikom izgradnje prislonjenih objekata i objekata u nizu moraju se pred­vi­deti
mere za sprečavanje širenja požara:
1) kod prislonjenih objekata prislonjeni zid jednog od objekata mora imati
otpornost prema požaru najmanje jednaku otpornosti zida na granici požarnog sektora i mora
da nadvisuje krov susednog objekta najmanje 0,5 m izvođenjem rebra ili primenom drugih tehničkih
rešenja tako da se spreči širenje požara;
2) izvođenje rebra na krovu objekata iz tačke 1) ovog člana može se izostaviti
ako je sve do visine krovnog pokrivača objekat podeljen zidom odgovarajuće otpornosti prema
požaru, a krovni pokrivač i njegova podkonstrukcija otporni prema požaru u pojasu od 5 m;
3) izvođenje rebra koje sprečava prenos požara preko fasade prislonjenih
objekata se može izostaviti ako je rastojanje između otvora na ravnoj fasadi veće od 1 m;
4) kod susednih prislonjenih objekata različitih visina, na zidu višeg
dela, na visini najmanje 8 m iznad najviše tačke nižeg dela, ne sme biti nikakvih otvora
ukoliko se na krovu nižeg dela nalaze otvori na udaljenosti manjoj od 4 m od fasadnog zida
višeg dela ili međuspratna odnosno krovna konstrukcija sa krovnim pokrivačem nižeg dela nema
otpornost prema požaru za dejstvo požara iznutra najmanje 1 h, kako je prikazano na Slici
3;
Slika 3
5) kod objekata u nizu koji su na rastojanju manjem od 1 m naspramni zidovi
treba da budu bez prozora ili izuzetno sa malim otvorima (do 0,6 m
2
)
za sanitarne prostorije i ostave.
Član 20
Prilikom izgradnje stambenih, stambeno-poslovnih i poslovno-stambenih objekata
moraju se predvideti mere za sprečavanje širenja požara:
1) objekti veće dužine ili prislonjeni objekti u nizu izdvajaju se požarno
na dužini od najviše 50 m zidovima otpornim prema požaru, rebrima na fasadi i krovu koji
izlaze iz gabarita objekta najmanje 0,5 m ili primenom drugih tehničkih rešenja tako da se
spreči širenje požara;
2) izvođenje rebra iz tačke 1) ovog člana koje sprečava prenos požara preko
fasade objekta veće dužine se može izostaviti ako je rastojanje prozora na ravnoj fasadi
veće od 1m;
3) izvođenje rebra na krovu objekata iz tačke 1) ovog člana može se izostaviti
ako je sve do visine krovnog pokrivača objekat podeljen zidom odgovarajuće otpornosti prema
požaru, a krovni pokrivač i njegova podkonstrukcija otporni prema požaru u pojasu od 5 m;
4) objekti sa hodnicima dužine veće od 40 m moraju biti podeljeni pregradom
i vratima otpornim prema požaru najmanje 60 min;
5) u objektima stan se izdvaja od susednih stanova, poslovnih i drugih
prostorija, zidovima i međuspratnim kon­strukcijama otpornim prema požaru 90 min;
6) zajedničke stanarske ostave, prostorije za deponiju smeća i sl. moraju
se izdvojiti u posebne požarne sektore sa elementima konstrukcije otpornim prema požaru 90
min.
Član 21
Prilikom izgradnje hotela i drugih ugostiteljskih objekata za smeštaj moraju
se pred­vi­deti mere za sprečavanje širenja požara:
1) skladišne, tehničke i prateće prostorije (perionica, sušionica i peglarnica
veša, hladnjača i sl.) moraju se izdvojiti u posebne požarne sektore;
2) deo objekta u kome se nalaze sobe odnosno apartmani, a u kojima boravi
najvi­še 100 lica, mora se izdvojiti u poseban požarni sektor;
3) za objekte visine H ≥ 22 m smeštajni deo hotela mora se izdvojiti u
poseban požarni sektor uvažavajući zahteve iz tačke 2) ovog člana. Unutrašnja stepeništa
ovog dela objekta moraju biti odvojena od hodnika zidovima i vratima otpornim prema požaru
kao elementi na granici požarnog sektora, a u skladu sa projektovanim stepenom otpornosti
prema požaru objekta.
Član 22
Prilikom izgradnje klinika, bolnica i ustanova za smeštaj starih lica moraju
se predvideti mere za sprečavanje širenja požara:
1) klinike, bolnice i ustanove za smeštaj starih lica mogu biti maksimalne
visine 22 m;
2) objekti čija je visina H ≥ 16 m i H ≤ 22 m, grade se tako da se na etažama
iznad 16 m mogu nalaziti samo zaposleni u administraciji, istraživanjima i sl., a stacionar
za boles­nike i stara lica i ambulante moraju se nalaziti na etažama čija je visina H ˂ 16
m;
3) ambu­lante u koje dolaze teže pokretna lica moraju se nalaziti na etaži
koja ispunjava standarde pristupačnosti;
4) pasarele, hodnici i prolazi kroz koje se transportuju kreveti sa ležećim
pacijentima moraju imati širinu od najmanje 2,8 m;
5) stacionari u kojima se nalaze bolesnici i stara lica moraju biti izdvojeni
u požarne sektore koji ne mogu da imaju površinu veću od 1000 m
2
;
6) tehničke prostorije (kotlarnica, dizel agregat, prostorija sa akumulatorima,
invertorsko postrojenje, hidro-stanica, perionica i dr.) moraju se izdvojiti u posebne požarne
sektore.
Izuzetno, kada se na pojedinim etažama ili objektu primenjuju odredbe propisa
kojima je uređena progresivna horizontalna evakuacija, tada se odredbe stava 1. tač. 1),
2), 4) i 5) ovog člana mogu sprovoditi u skladu sa tim propisima.
Član 23
Prilikom izgradnje trgovinskih centara moraju se predvideti mere za sprečavanje
širenja požara:
1) skladišne, tehničke i admini­stra­tivne prostorije moraju se izdvojiti
u posebne požarne sektore u odnosu na prodajni prostor;
2) jedan ili više lokala ukupne površine 2.000 m
2
na
jednoj prodajnoj etaži moraju se od ostalih lokala odvojiti zidovima otpornim prema požaru
kao elementi unutar požarnog sektora, a u skladu sa projektovanim stepenom otpornosti prema
požaru objekta;
3) širina hodnika odnosno rastojanje između naspramnih lokala ne sme biti
manje od 6 m;
4) lokal u sastavu trgovinskog centra koji se prostire na više etaža mora
se od ostalih lokala odvojiti zidovima otpornim prema požaru kao elementi unutar požarnog
sektora, a u skladu sa projektovanim stepenom otpornosti prema požaru objekta.
Kada objekat iz stava 1. ovog člana ima instalacije i uređaje za automatsko
otkrivanje, dojavu i gašenje požara i instalacije za odvođenje dima i toplote, ukupna površina
lokala iz stava 1. tačka 2) ovog člana u objektu može se povećati do 4.000 m
2
.
Član 24
Prilikom izgradnje pozorišta, bioskopa, sala za konferencije, amfiteatara
i drugih prostora koji u svom sastavu imaju scene i fiksirana sedišta moraju se pred­vi­deti
mere za sprečavanje širenja požara:
1) u pozorištima koja primaju više od 300 lica, moraju se u posebne požarne
sektore izdvojiti: binski prostor, gledalište, deo za administrativno i tehničko osoblje,
skladišne prostorije za dekor, kulise i sl., radionice i tehničke prostorije;
2) sale bioskopa, sale za konferencije, amfiteatri i drugi prostori koji
u svom sastavu imaju scene i fiksna sedišta, a koji primaju više od 300 lica moraju se izdvojiti
u poseban požarni sektor;
3) sale bioskopa, sale za konferencije, amfiteatri i drugi prostori koji
u svom sastavu imaju scene i fiksna sedišta, a nalaze se u objektu druge namene, moraju se
međusobno i u odnosu na ostali deo objekta izdvojiti u posebne požarne sektore.
Pozorišne bine čija je površina veća od 100 m
2
ili
čija je visina, merena od najniže tačke poda bine do najviše tačke tavanice odnosno krova,
veća od 15 m, moraju imati instalacije za odvođenje dima i toplote.
Gledalište pozorišta, sale bioskopa, sale za konferencije i amfiteatri
i drugi prostori koji u svom sastavu imaju scene i fiksna sedišta, a primaju preko 500 gledalaca
moraju imati instalacije za odvođenje dima i toplote.
Ukupna svetla površina otvora za kontrolu kretanja dima ne može biti manja
od 3% površine poda prostorije, a određuje se proračunom.
Član 25
Prilikom izgradnje muzeja, arhiva i velikih biblioteka moraju se pred­vi­deti
mere za sprečavanje širenja požara:
1) muzejski i arhivski depoi i teh­ničke prostorije (kotlarnica, toplotna
podstanica i sl.) moraju biti izdvojeni u posebne požarne sektore;
2) odeljenje konzervacije i restauracije, biblioteka retkih knjiga i administrativni
blok moraju se izdvojiti u posebne požarne sektore;
3) izložbeni prostor se deli u požarne sektore površine ne veće od 2.000
m
2
.
Član 26
Prilikom izgradnje sportskih hala i hala mešovite namene (npr. sajamska
hala i sl.) moraju se pred­vi­deti mere za sprečavanje širenja požara:
1) sportske hale za više od 300 posetilaca zajedno sa putevima za evakuaciju
izdvajaju se u požarni sektor u odnosu na administrativne i tehničke sadržaje;
2) raspored sedenja u sportskoj hali mora ispunjavati uslove definisane
članom 28. ovog pravilnika ili može biti primenjeno drugo tehničko rešenje kojim je obezbeđena
efikasna evakuacija lica na način utvrđen posebnim propisima kojima je uređena izgradnja
ove vrste objekata.
Član 27
Prilikom izgradnje objekata predškolskih ustanova, škola i fakulteta moraju
se predvideti mere za sprečavanje širenja požara:
1) objekti predškolske ustanove mogu se graditi sa najviše jednim spratom,
a ukoliko se prostor za decu u jaslicama smešta na sprat objekta moraju se predvideti dodatne
mere bezbednosti od požara i sigurne evakuacije;
2) osnovne škole se grade sa najviše dva sprata, srednje škole sa najviše
tri sprata, a fakulteti visine ne veće od 30 m;
3) učionice, kabineti i slične prostorije u kojima borave učenici osnovnih
i srednjih škola ne mogu biti u pod­zemnim etažama;
4) škole i fakulteti sa više od dva sprata, dužine stranice veće od 35
m moraju imati najmanje dva ste­pe­ništa međusobno udaljena najmanje 25 m;
5) hemijske i slične laboratorije (jedna ili više u bloku) fakulteta požarno
se izdvajaju kao požarni sektori.
Član 28
Zahtevi za prolaze između redova, blokova sedišta, rastojanja prvih izlaza
i nekoliko drugih mera za pozorišta, bioskopa, sala za konferencije, amfiteatara i drugih
prostora koji u svom sastavu imaju scene i fiksirana sedišta dati su na Slici 4.
Ako su vrata na prvom izlazu dvokrilna moraju biti širine najmanje 1,8
m.
Rastojanje između vrata prvih izlaza mora biti veće od 12 m.
U jednom redu može biti najviše 28 sedišta a prvo sedište u redu u odnosu
na zid mora biti udaljeno najmanje 1,2 m, a u odnosu na bočni red drugih sedišta najmanje
1,6 m.
Razmak između redova fik­siranih sedišta
p
[cm] predstavlja horizontalno
rastojanje mereno od sedišta oborenog u položaj za sedenje do naslo­­na sedišta ispred i
izračunava se na sledeći način:
p ≥ 35 + N/2
pri čemu je:
N
- broj "spojenih" sedišta u tom redu.
U redu fiksiranih sedišta kod kojih postoji prolaz samo na jednu stranu
(na primer krajnje sedište u redu je blizu zida i sa te strane se ne može prolaziti) može
biti najviše 12 sedišta i tada razmak između redova fiksiranih sedišta (
p
) iznosi
najmanje 40 cm.
Kada je raspored sedenja organizovan u drugačijem i nekompatibilnom obliku
u odnosu na Sliku 4, tada se prilikom izrade proračuna evakuacije moraju predvideti jednako
efikasni evakuacioni putevi.
Slika 4.
VIII EVAKUACIONI PUTEVI
Član 29
Evakuacioni putevi treba da budu pregledni, bez suvišnih skretanja, sa
promenama smera pod uglom ne većim od 90° (sem u stepeništu) i bez horizontalnih i vertikalnih
prepreka koji ometaju evakuaciju.
Ukoliko na evakuacionim putevima postoje bočne prepreke (npr. ormani u
hodniku i sl.) tada se od stvarne širine poda evakuacionog puta oduzima stvarna širina prepreke.
Širina hodnika ne sme biti manja od 1,2 m, a širina stepenišnog kraka ne
manja od 1 m. Potrebna širina hodnika i stepeništa zavisi od broja lica koja treba da se
evakuišu.
Član 30
Za proračun potrebnog broja evakuacionih izlaza i njihovih dimenzija važan
faktor je specifična propusna moć (SPM), koja predstavlja broj ljudi koji prođe kroz prolaz
ili izlaz određene širine u toku 1 min.
Vrednost SPM za određenu širinu prolaza može se usvojiti na sledeći način:
1) za širinu 0,90 m iznosi 48-62 [lica/m min];
2) za širinu 1,40 m iznosi 78-90 [lica/m min];
3) za širinu 1,80 m iznosi 98-108 [lica/m min];
Veće vrednosti SPM usvajaju se za decu od 5 do 15 godina, a manje za odrasle
slabije pokretne osobe, osobe kojima je potrebna pomoć prilikom evakuacije (mala deca, invalidi,
slabovidne osobe i sl.).
Član 31
Utvrđivanje broja potrebnih prvih izlaza na putu evakuacije vrši se na
sledeći način:
1) prostorije u kojima boravi do 60 lica moraju imati najmanje jedan prvi
izlaz;
2) prostorije u kojima boravi od 61 do 500 lica moraju imati najmanje dva
prva izlaza;
3) prostorije u kojima boravi od 501 do 1500 lica moraju imati najmanje
tri prva izlaza;
4) prostorije u kojima boravi od 1501 do 3000 lica u objektu moraju imati
najmanje četiri prva izlaza;
5) prostorije u kojima boravi više od 3000 lica moraju imati broj izlaza
u skladu sa stavom 1. tačkom 4) ovog člana, pri čemu se na započetih sledećih 3000 lica izvodi
još po jedan prvi izlaz.
Utvrđivanje broja potrebnih izlaza sa etaže ili etažnih izlaza (u zavisnosti
od klase objekta) na putu evakuacije vrši se na sledeći način:
1) etaža na kojoj boravi do 500 lica mora imati najmanje jedan izlaz;
2) etaža na kojoj boravi od 501 do 1500 lica mora imati najmanje dva izlaza;
3) etaža na kojoj boravi od 1501 do 3000 lica mora imati najmanje tri izlaza;
4) etaža na kojoj boravi više od 3000 lica mora imati broj izlaza u skladu
sa stavom 2. tačka 3) ovog člana, pri čemu se na započetih sledećih 3000 lica izvodi još
po jedan izlaz.
Za prizemne objekte broj krajnjih izlaza odgovara broju izlaza sa etaže.
Član 32
Dužina puta evakuacije od polaznog mesta do prvog izlaza kod prostorija
koje imaju jedan prvi izlaz ne može biti veća od 20 m.
Dužina puta evakuacije od polaznog mesta do prvog izlaza kod prostorija
koje imaju više prvih izlaza ne može biti veća od 45 m.
Član 33
Dužina puta evakuacije od prvog do etažnog izlaza ne može biti veća od
30 m u nadzemnim, a 25 m u podzemnim etažama.
Za objekte koji nemaju etažni izlaz dužina puta evakuacije od prvog izlaza
do stepeništa iznosi najviše 20 m.
Član 34
Minimalna širina svetlog otvora vrata stanova, kancelarija i sl. u kojima
boravi do deset lica iznosi 0,90 m.
Minimalna širina svetlog otvora vrata prostorija u kojima boravi više od
deset lica, a manje od pedeset lica, iznosi 1 m.
Kada se primenjuju dvokrilna vrata da bi se povećala protočnost lica tada
se moraju otvarati oba krila na isti način samo dejstvom na brave. Ova vrata moraju biti
opremljena uređajem za automatsko redosledno zatvaranje vrata.
Visina vrata na svim evakuacionim putevima je najmanje 2 m, a u javnim
objektima najmanje 2,10 m.
Za prostorije u kojima boravi više od 50 a manje od 100 lica primenjuju
se dvokrilna vrata ili dvoje jednokrilnih vrata na adekvatnom rastojanju.
Za prostorije u kojima boravi više od 100 lica primenjuje se više dvokrilnih
i/ili jednokrilnih vrata.
Na svim evakuacionim izlazima moraju se postaviti zaokretna vrata koja
se otvaraju u smeru evakuacije.
Izuzetno od stava 7. ovog člana, osim na etažnim izlazima, može se dozvoliti
i drugo konstrukciono rešenje vrata, pod uslovom da isto obezbeđuje sigurnu evakuaciju lica
i to:
1) da se vrata automatski otvaraju signalom sa centrale za dojavu požara
i ostaju blokirana u otvorenom položaju;
2) da imaju mehanizam da se otvore i ostanu u stalno otvorenom položaju
kada im se isključi mrežno napajanje;
3) da se u blizini vrata nalazi taster čijim se aktiviranjem mogu otvoriti
ta vrata i ostati u otvorenom položaju.
Izuzetno od stava 7. ovog člana vrata prvog izlaza iz prostorija u kojima
boravi do 20 lica ne moraju se otvarati u smeru evakuacije.
Član 35
Stepeništa i pod gledališta u stadionima i sportskim, koncertnim i sličnim
dvoranama, ne mogu imati nagib veći od 40°.
Konzolna i spiralna stepeništa na evakuacionim putevima nisu dozvoljena.
Član 36
Potrebna širina stepeništa u zavisnosti od broja lica koja ih koriste i
broja etaža koje to stepenište povezuje, data je u Tabeli 5.
Tabela 5.
KAPACITET STEPENIŠTA
Broj etaža koje povezuje
stepenište
Širina stepenišnog kraka
[m]
1
1,1
1,2
1,3
1,4
1,5
1,6
1,7
1,8
Najveći broj lica koje koriste jedno
stepenište
1
150
220
240
260
280
300
320
340
360
2
190
260
285
310
335
360
385
410
435
3
230
300
330
360
390
420
450
480
510
4
270
340
375
410
445
480
515
550
585
5
310
380
420
460
500
540
580
620
660
6
350
420
465
510
555
600
645
690
735
7
390
460
510
560
610
660
710
760
810
8
430
500
555
610
665
720
775
830
885
9
470
540
600
660
720
780
840
900
960
10
510
580
645
710
775
840
905
970
1035
Napomena: kapacitet stepeništa koje opslužuje više od deset spratova može
se dobiti linearnom ekstrapolacijom vrednosti iz Tabele 5.
Član 37
U cilju obezbeđivanja efikasne evakuacije lica mogu se predvideti spoljna
stepeništa za evakuaciju.
Spoljna stepeništa moraju biti dostupna iz prostora zajedničke komunikacije.
Spoljna stepeništa moraju biti:
1) širine minimum 0,8 m i nagiba do 45°;
2) izrađena od negorivih materijala;
3) postavljena na minimalnom rastojanju 1,5 m od otvora na fasadi objekta,
osim u slučaju kada su zaštićena od dejstva požara iz objekta;
4) postavljena na mestu zaštićenom od kiše i snega (zbog zaleđivanja).
Član 38
Vreme pripreme za evakuaciju je vreme od trenutka kada lice koje će se
evakuisati sazna da je nastao požar koji bi mogao da ugrozi život pa do trenutka napuštanja
prostorije boravka (vreme u kome lica ocenjuju opravdanost evakuacije, traže svoje članove
porodice, kućne ljubimce, vredne stvari i sl. koje nameravaju da povedu odnosno ponesu).
Za potrebe projektovanja usvaja se:
1) za stambene objekte najmanje 10 min;
2) za poslovne objekte najmanje 5 min;
3) za javne objekte najmanje 3 min (osim za stadione i sportske hale, za
koje iznosi 2 min).
Član 39
Brzina kretanja pri evakuaciji se smanjuje usled grupisanja lica pred suženjem
ili skretanjem evakuacionog puta (vratima i sl.), nailasku na stepenište, eskalator, travelator,
kretanjem po stepeništu, rampi i sl.
Projektna brzina neometanog kretanja lica na ravnom podu je
v
o
= 1,5 m/s.
Projektna brzina ometanog kretanja
v
e
[m/s] je proizvod brzine
neometanog kretanja
v
o
i faktora usporavanja
u
:
v
e
= u ∙ v
o
pri čemu je:
1) u
= 0,8 za kretanje niz stepenište;
2) u
= 0,6 - 0,05
d
za kretanje uz stepenište;
3) u
= 0,9 za kretanje niz rampu;
4) u
= 0,7 - 0,05
d
za kretanje uz rampu;
gde je
d
broj fiktivnih etaža od po 3 m.
Pri nailasku na suženje evakuacionog puta projektno vreme zadržavanja je
3 s za svakih 10 lica koja koriste taj evakuacioni put ukoliko:
1) 10 do 40 lica nailazi na suženje puta ili vrata čiji je otvor manji
od 1,00 m;
2) 40 do 200 lica nailazi na suženje puta ili vrata čiji je otvor manji
od 1,60 m.
Za svako skretanje pod uglom većim od 30° a manjim od 60° i nailazak na
stepenište ili rampu, potrebno je 2 s na svakih 10 lica koja koriste taj evakuacioni put.
Za svako skretanje pod uglom većim od 60° i nailazak na eskalator u pokretu
potrebno je dodatnih 5 s na svakih 10 lica koja koriste taj evakuacioni put.
Za svako skretanje pod uglom većim od 60° i nailazak na travelator u pokretu
potrebno je dodatnih 2 s na svakih 10 lica koja koriste taj evakuacioni put.
Član 40
Etape evakuacije su sledeće:
I etapa - od PM do PI (PI je KI za prostorije sa direktnim izlaskom napolje)
II etapa - od PI do EI (EI je obično KI za prizemne objekte)
III etapa - od EI do KI
IV etapa - od KI do bezbednog mesta.
Kretanje osobe u I etapi evakuacije treba da se završi za 30 s u svim stambenim,
poslovnim i javnim objektima, osim u slučajevima gde se sedi u stolicama u dužim redovima
i nekim specifičnim prostorijama:
1) bioskopima, pozorištima, amfiteatrima za manje od 200 lica - 1 min;
2) bioskopima, pozorištima, amfiteatrima za više od 200, a manje od 600
lica - 2 min;
3) bioskopima, pozorištima, amfiteatrima za više od 600, a manje od 2000
lica - 3 min;
4) sportskim i drugim scenama za više od 2000 lica - 4 min.
Kretanje osobe u II etapi treba da se završi za manje od 1 min.
Kretanje osobe u III etapi treba da se završi za manje od 6 min za objekte
visine do 22 m, odnosno 10 min za više objekte.
Za objekte koji nemaju etažni izlaz II etapa evakuacije podrazumeva kretanje
lica od PI do KI i tada kretanje lica u II etapi mora da se završi za manje od 5 min.
Član 41
Kod objekata specifične namene, pored odredbi ovog pravilnika mogu se primeniti
odredbe propisa kojima je uređena progresivna horizontalna evakuacija, u kom slučaju objekat
mora biti projektovan za tu vrstu evakuacije u skladu sa odredbama posebnog propisa.
IX SISTEMI VENTILACIJE, KONTROLE DIMA I GREJANJA
Član 42
U poslovnim i javnim objektima komore sistema za ventilaciju i klimatizaciju
moraju se smestiti u posebnu prostoriju koja je od ostalih prostorija u objektu odvojena
elementima konstrukcije otpornim prema požaru 120 min.
Član 43
Na najvišem delu stepeništa koje se koristi za evakuaciju moraju se ugraditi
otvori za provetravanje, čija je površina svetlog otvora najmanje 1 m
2
,
koji se moraju otvarati sa podesta stepeništa zadnjeg sprata. Otvori moraju biti takvi da
ostaju otvoreni sve vreme potrebno za odvođenje dima i toplote tj. da ne može doći do samozatvaranja.
U slučaju kada su u objektu predviđene instalacije i uređaji za automatsko
otkrivanje i dojavu požara, otvori iz stava 1. ovog člana moraju se automatski otvarati na
signal dojave požara.
Član 44
Instalacije za odvođenje dima i toplote i sistemi za natpritisak koji se
koriste za stvaranje bezbednih uslova za evakuaciju u objektima, moraju se izvesti u skladu
sa odredbama ovog pravilnika i odredbama propisa kojima je uređena oblast projektovanja i
izvođenja ovih sistema.
Komore instalacija, uređaja i sistema iz stava 1. ovog člana moraju se
smestiti u posebnu prostoriju koja je od ostalih prostorija u objektu odvojena elementima
konstrukcije otpornim prema požaru 120 min.
Član 45
Prostorija za smeštaj kotlova i generatora toplote u objektu (kotlovi na
čvrsto i tečno gorivo, gasni kotlovi i sl.) mora ispunjavati sledeće uslove:
1) zidovi i međuspratna konstrukcija prostorije moraju biti otporni prema
požaru najmanje 90 min;
2) vrata na ulazu u prostoriju postavljaju se sa spoljne strane objekta,
a u slučaju kada se u prostoriju ulazi iz objekta vrata moraju biti otporna prema požaru
najmanje 90 min;
3) skladišni prostor za gorivo (čvrsto, tečno ili gasovito) mora se nalaziti
van objekta ili u bezbednom prostoru objekta.
Skladišni prostor za gorivo (čvrsto, tečno ili gasovito) mora se nalaziti
van objekta ili u prostoriji koja je izdvojena u poseban požarni sektor sa horizontalnim
i vertikalnim konstruktivnim elementima otpornim prema požaru najmanje 90 min.
Izuzetno od stava 1. ovog člana kotlovi i generatori toplote snage do 50
kW mogu se nalaziti i u drugim prostorijama objekta.
Kada se u objektu predviđa izgradnja prostorije za smeštaj kotlova i generatora
toplote, kao i prostorije za skladištenje goriva za koje su tehnički zahtevi utvrđeni posebnim
propisima, tada se primenjuju odredbe posebnih propisa kojima je uređena ova oblast.
Kada se za potrebe kotlova i generatora toplote kao gorivo koristi komprimovani
prirodni gas (KPG), elementi postrojenja koje ga čine moraju ispunjavati bezbednosna rastojanja
iz Tabele 6.
Tabela 6.
IZVORI OPASNOSTI
Boce za skladištenje uključujući i vozilo
za isporuku gasa
Odušci u normalnom radu i odušni ventili
BEZBEDNOSNA RASTOJANJA
[m]
Objekti
> 10
> 10
Javni putevi
> 5
> 5
Granica (ograda) postrojenja
> 2
> 5
Regulaciona stanica
> 2
> 5
Interni putevi i pešačke staze
> 5
> 5
Skladišta ostalih tipova goriva
> 5
> 5
Prilaz za servis
> 2
-
Zapaljive materije
> 4
> 4
Elementi postrojenja za komprimovani prirodni gas (KPG) se smeštaju na
betonskom platou, u ogradi visine 2 m i moraju ispunjavati odredbe posebnih propisa kojima
je uređena ova oblast.
Regulaciona stanica se postavlja u granicama postrojenja za komprimovani
prirodni gas (KPG), na rastojanju većem od 10 m od objekata.
Na pojam zona opasnosti od eksplozije i izvora opasnosti, u smislu ovog
pravilnika, primenjuju se odredbe srpskog standarda SRPS EN 60079-10-1.
Zone opasnosti od eksplozije koje se mogu stvoriti prilikom normalnog rada
postrojenja za komprimovani prirodni gas (KPG) za pojedine izvore opasnosti navedene su u
Tabeli 7.
Tabela 7.
IZVORI OPASNOSTI
ZONE OPASNOSTI OD EKSPLOZIJA
Zona 2
Zona 1
RASTOJANJA
Spoj cevovoda sa bocama
5 m u radijusu od priključka
NEMA
Krajevi odušnih cevovoda
15 m vertikalno, oblik kupe sa uglom
od 60
o
3 m u radijusu od krajeva odušnih cevovoda
X ELEKTRIČNE INSTALACIJE
Član 46
Elektroenergetsko postrojenje visokog napona postavlja se u prostoriju
koja predstavlja poseban požarni sektor.
Elektroenergetsko postrojenje visokog napona sa suvim transformatorima
postavlja se u prostoriju koja je odvojena konstruktivnim elementima otpornim prema požaru
najmanje 1,5 h i vratima otpornim prema požaru najmanje 30 min.
Elektroenergetsko postrojenje visokog napona sa uljnim transformatorima
postavlja se u prostoriju koja je odvojena konstruktivnim elementima otpornim prema požaru
najmanje 3,0 h i vratima otpornim prema požaru najmanje 1,0 h.
Pregradni zidovi između prostorija koje pripadaju elektroenergetskom postrojenju
visokog napona sa uljnim transformatorima za koje postoji zahtev za požarno izdvajanje moraju
biti otporni prema požaru najmanje 2,0 h.
Svi konstruktivni elementi i vrata otporna prema požaru moraju biti izvedeni
od građevinskih proizvoda karakteristike reakcije na požar najmanje klase A2s1d0 prema standardu
SRPS EN 13501-1.
Radi sprečavanja širenja požara na fasadi na granici požarnog sektora elektroenergetskog
postrojenja visokog napona sa suvim transformatorima, mora se obezbediti horizontalno i vertikalno
prekidno rastojanje, u skladu sa čl. 17. i 18. ovog pravilnika.
Radi sprečavanja širenja požara na fasadi na granici požarnog sektora elektroenergetskog
postrojenja visokog napona sa uljnim transformatorima, mora se obezbediti horizontalno prekidno
rastojanje u ukupnoj širini od minimum 1 m, i vertikalno prekidno rastojanje dužine najmanje
2 m odnosno dužine koju čini zbir horizontalnog i vertikalnih delova najmanje 2 m dobijen
na način prikazan na slici 1.
Izuzetno od stava 7. ovog člana vertikalno prekidno rastojanje može se
smanjiti na 1m ugradnjom stabilnog sistema za automatsko gašenje požara u sve prostorije
elektroenergetskog postrojenja.
Član 47
Osim redovnog napajanja električnom energijom iz distributivne mreže, u
objektima se mora obezbediti i rezervni izvor snabdevanja električnom energijom sledećih
uređaja i sistema:
1) sigurnosne rasvete evakuacionih puteva (stepeništa, hodnici, natpisi
za bržu evakuaciju i sl.);
2) uređaja za podizanje pritiska u hidrantskoj mreži, ukoliko posebnim
propisom nije drugačije uređeno;
3) instalacija i uređaja za automatsko otkrivanje i dojavu požara;
4) instalacija i uređaja za gašenje požara.
Napajanje električnom energijom uređaja i sistema iz stava 1. ovog člana
mora se predvideti u trajanju predviđenom za rad navedenih sistema, a u skladu sa tehničkim
propisima kojima je bliže uređena ta vrsta sistema, ali ne manje od 30 min.
Član 48
Pored napajanja električnom energijom objekta iz distributivne mreže mora
se obezbediti i sigurnosni izvor za napajanje sledećih uređaja i sistema:
1) vatrogasnog odnosno evakuacionog lifta u objektima specifične namene
u kojima se predviđa njihova ugradnja;
2) instalacija za odvođenje dima i toplote i sistema za nadpritisak, a
koji se koriste za stvaranje bezbednih uslova za evakuaciju;
3) drugih sistema koji služe za stvaranje bezbednih uslova prilikom evakuacije.
Napajanje električnom energijom uređaja i sistema iz stava 1. ovog člana
mora se predvideti u trajanju predviđenom za rad navedenih sistema, a u skladu sa tehničkim
propisima kojima je bliže uređena ta vrsta sistema, ali ne manje od 30 min.
Član 49
Rezervni izvor za snabdevanje električnom energijom uređaja i sistema iz
čl. 47. i 48. ovog pravilnika mora se postaviti u prostoriju čiji su zidovi, međuspratna
konstrukcija i vrata otporni prema požaru u trajanju predviđenom za rad navedenih sistema,
a u skladu sa tehničkim propisima kojima je bliže uređena ta vrsta sistema, ali ne manje
od 30 min.
Rezervni izvor iz stava 1. ovog člana mora se automatski uključivati.
Prostorija iz stava 1. ovog člana, mora se dobro provetravati i ne sme
biti ugrožena eksplozivnim atmosferama.
Član 50
Sigurnosna rasveta odnosno osvetljenje znakova za usmeravanje kretanja
lica, osvetljenje evakuacionih puteva, osvetljenje prostorija za boravak lica površine veće
od 60 m² (izuzev prostorija za stanovanje) mora biti u skladu sa odredbama standarda SRPS
EN 1838, SRPS EN 60598-2-22 i SRPS EN 50172, koji bliže uređuju ovu oblast.
Član 51
Električni razvod sistema, uređaja i instalacija, koji funkcionišu u režimu
požara, mora obezbediti napajanje električnom energijom u periodu koji je definisan tehničkim
propisima kojima je bliže uređena ta vrsta sistema, ali ne manje od 30 min.
XI LIFTOVI
Član 52
Pogon električnog lifta mora biti smešten u posebnu prostoriju (mašinska
prostorija).
Izuzetno od stava 1. ovog člana, kada je u objektu predviđena ugradnja
lifta bez mašinske prostorije, pogon lifta može se postaviti u voznom oknu, a orman komande
za upravljanje (kontrolno upravljačka tabla) postavlja se na najvišoj etaži objekta.
Pogon hidrauličnog lifta mora biti smešten u posebnu prostoriju koja je
od ostalih prostorija u objektu odvojena elementima konstrukcije otpornim prema požaru 60min,
koja se mora izvesti na način kojim se sprečava isticanje ulja iz prostorije izvođenjem praga
na vratima, ugradnjom tehnološkog suda ili drugim tehničkim rešenjem, kako bi celokupna količina
ulja u slučaju izlivanja ostala unutar prostorije.
Prostorija pogona hidrauličnog lifta mora biti ventilisana.
Član 53
Zidovi okna lifta moraju biti izrađeni od građevinskih proizvoda karakteristike
reakcije na požar najmanje klase A2s1d0 prema standardu SRPS EN 13501-1.
Zidovi okna lifta koji povezuje više požarnih sektora ili predstavljaju
granicu požarnog sektora moraju imati otpornost prema požaru najmanje 60 min, a vrata voznog
okna lifta moraju biti otporna prema požaru u trajanju najmanje 60 min.
Konstrukcija objekta koja nosi liftovsku konstrukciju mora biti otporna
prema požaru u skladu sa usvojenim stepenom otpornosti prema požaru objekta.
U slučaju kada se predviđa ugradnja lifta na fasadi objekta, konstrukcija
objekta koja je van gabarita objekta i nosi liftovsku konstrukciju, mora biti od negorivog
građevinskog proizvoda i udaljena od otvora na fasadi objekta najmanje 1 m, osim ako su zidovi
voznog okna otporni prema požaru kao noseći zid u skladu sa usvojenim stepenom otpornosti
prema požaru objekta.
Vozno okno lifta mora biti ventilisano.
Član 54
Kabina lifta i vrata voznog okna lifta moraju biti od negorivog materijala,
vrata se moraju zatvarati automatski i ispunjavati uslove utvrđene posebnim propisima za
liftove.
Član 55
Za objekte klase IP3, NP3, IJ3, NJ3 lift mora biti opremljen uređajima
koji omogućavaju da se u slučaju požara kabina automatski dovede u prizemlje i da se, posle
izlaska lica lift automatski isključi iz rada.
Član 56
U objektima specifične namene u kojima se predviđa ugradnja vatrogasnog
lifta, primenjuju se zahtevi standarda SRPS EN 81-72.
Vatrogasni lift mora biti smešten u sopstveno okno i mora imati sopstveni
pretprostor, čiji su zidovi otporni prema požaru najmanje 1,5 h, izvedeni od građevinskih
proizvoda karakteristike reakcije na požar najmanje klase A2s1d0 prema standardu SRPS EN
13501-1.
Vrata pretprostora vatrogasnog lifta moraju biti otporna prema požaru u
trajanju najmanje 1 h.
Okno vatrogasnog lifta ili njegov pretprostor moraju biti opremljeni sistemom
koji ostvaruje natpritisak koji ne prelazi 50 Pa ±10% (potrebna sila za otvaranje vrata ne
prelazi 100 N) projektovanim u skladu sa zahtevima standarda SRPS EN 12101-6, ili pretprostor
vatrogasnog lifta mora biti provetravan sa najmanje 20 izmena vazduha na čas prirodnim ili
prinudnim putem.
Provetravanje pretprostora se mora vršiti na svim etažama, a natpritisak
se ostvaruje na etaži koja je ugrožena požarom, kao i na dve etaže iznad i jednoj etaži ispod.
Dim iz provetravanog pretprostora odvodi se sa najvišeg mesta, ispod tavanice,
a svež vazduh se ubacuje pri podu.
Uređaj za automatsko otvaranje prozora ili uređaj za prinudno provetravanje
uključuje se automatski preko instalacija i uređaja za automatsko otkrivanje i dojavu požara.
Uključivanje uređaja za automatsko otvaranje prozora ili uređaja za prinudno
provetravanje mora biti obezbeđeno i ručno sa mesta bezbednog od požara.
Kabina vatrogasnog lifta koji se koristi i za spašavanje povređenih uz
pomoć nosila mora da bude najmanje dimenzije 1,1 m x 2,1 m.
Vatrogasnom liftu može se pristupiti i iz zajedničkog pretprostora sa liftovima
koji ne funkcionišu u uslovima požara.
Vrata voznog okna vatrogasnog lifta, kao i vrata voznog okna liftova, kojima
se pristupa iz zajedničkog pretprostora, moraju biti otporna prema požaru u trajanju 1 h.
XII POSEBNI SISTEMI I MERE
Član 57
Stambeni, poslovni i javni objekti moraju biti obezbeđeni spoljnom i unutrašnjom
hidrantskom mrežom u skladu sa posebnim propisom.
Izuzetno od stava 1. ovog člana unutrašnjom hidrantskom mrežom ne moraju
biti obezbeđeni:
1) stambeni objekat, lamela, koja ima visinu ≤ 12 m;
2) poslovni ili javni objekat površine ≤ 150 m
2
,
specifičnog požarnog opterećenja ≤ 360 MJ/m
2
i čija
je konstrukcija najmanje srednjeg stepena otpornosti prema požaru, ako posebnim propisom
nije drugačije određeno;
3) poslovni prostori na nivou okolnog terena ukupne površina ≤ 150 m
2
i
pojedinačnog specifičnog požarnog opterećenja ≤ 360 MJ/m
2
u koje se ulazi sa spoljne strane,
kada su u sastavu poslovnog, javnog ili stambenog objekta čija je konstrukcija najmanje srednjeg
stepena otpornosti, ako posebnim propisom nije drugačije određeno i ako se požari u takvim
prostorijama mogu gasiti upotrebom spoljne hidrantske mreže.
Član 58
U stambenim, poslovnim i javnim objektima mora se predvideti potreban broj
mobilnih uređaja za gašenje požara, u skladu sa tehničkim propisima i uputstvima proizvođača
uređaja i opreme.
Član 59
Ovaj pravilnik stupa na snagu osmog dana od objavljivanja u "Službenom
glasniku Republike Srbije".