Title: PRAVILNIKO VRSTAMA DOBARA ZA KOJA SU NARUČIOCI U OBAVEZI DA PRIMENJUJU EKOLOŠKE ASPEKTE U POSTUPCIMA JAVNIH NABAVKI
URL: https://www.paragraf.rs/propisi/pravilnik-o-vrstama-dobara-za-koje-se-primenjuju-ekoloski-aspekti-u-postupcima-javnih-nabavki.html
Extracted: 2025-07-06T23:15:15.809207
================================================================================

Sve informacije o propisu nađite
OVDE
.
Tweet
Prijavite se na
mailing listu
!
PRAVILNIK
O VRSTAMA DOBARA ZA KOJA SU NARUČIOCI U OBAVEZI DA PRIMENJUJU EKOLOŠKE ASPEKTE U POSTUPCIMA JAVNIH NABAVKI
("Sl. glasnik RS", br. 115/2023)
Član 1
Ovim pravilnikom propisuju se vrste dobara za koja su naručioci u obavezi da primenjuju ekološke aspekte prilikom određivanja tehničkih specifikacija, kriterijuma za izbor privrednog subjekta, kriterijuma za dodelu ugovora ili uslova za izvršenje ugovora o javnoj nabavci, u okviru jednog ili više delova dokumentacije o nabavci.
Član 2
Naručioci su u obavezi da primenjuju ekološke aspekte u postupcima javnih nabavki prilikom određivanja tehničkih specifikacija, kriterijuma za izbor privrednog subjekta, kriterijuma za dodelu ugovora ili uslova za izvršenje ugovora o javnoj nabavci za sledeća dobra:
1) fotokopir papir;
2) računarska oprema (desktop računari, laptop računari i monitori);
3) kancelarijska elektronska oprema (štampači, skeneri, multifunkcionalni uređaji i sl.);
4) klima uređaji (standardni klima uređaji, inverter klime za grejanje i hlađenje i sl.);
5) sredstva za čišćenje (proizvodi za čišćenje tvrdih površina, tekstilni proizvodi za čišćenje i sl.).
Udeo predmeta nabavke sa ekološkim aspektima u postupcima javnih nabavki dobara iz stava 1. ovog člana iznosi najmanje 10% u odnosu na ukupan obim predmeta javne nabavke.
Član 3
Ovaj pravilnik stupa na snagu 1. januara 2024. godine.