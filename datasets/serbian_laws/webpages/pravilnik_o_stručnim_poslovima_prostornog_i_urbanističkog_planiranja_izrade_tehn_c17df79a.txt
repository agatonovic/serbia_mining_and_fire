Title: PRAVILNIKO STRUČNIM POSLOVIMA PROSTORNOG I URBANISTIČKOG PLANIRANJA,
IZRADE TEHNIČKE DOKUMENTACIJE, GRAĐENJA I ENERGETSKE EFIKASNOSTI KOJE OBAVLJAJU LICENCIRANA
LICA
URL: https://www.paragraf.rs/propisi/pravilnik-o-strucnim-poslovima-prostornog-i-urbanistickog-planiranja-izrade-tehnicke-dokumentacije.html
Extracted: 2025-07-06T23:14:08.946848
================================================================================

Sve informacije o propisu nađite
OVDE
.
Tweet
Prijavite se na
mailing listu
!
PRAVILNIK
O STRUČNIM POSLOVIMA PROSTORNOG I URBANISTIČKOG PLANIRANJA,
IZRADE TEHNIČKE DOKUMENTACIJE, GRAĐENJA I ENERGETSKE EFIKASNOSTI KOJE OBAVLJAJU LICENCIRANA
LICA
("Sl. glasnik RS", br. 106/2020)
I OPŠTE ODREDBE
Predmet uređivanja
Član 1
Ovim pravilnikom bliže se propisuju stručni poslovi prostornog i urbanističkog
planiranja, izrade tehničke dokumentacije, građenja i energetske efikasnosti koje obavljaju
licencirana lica u okviru stručnih, odnosno užih stručnih oblasti (zadaci struke).
Član 2
Svi izrazi u ovom pravilniku upotrebljeni u muškom rodu podrazumevaju se
i u ženskom rodu i obrnuto.
II STRUČNI POSLOVI PROSTORNOG I URBANISTIČKOG PLANIRANJA KOJE
OBAVLJAJU LICENCIRANA LICA
1. Stručni poslovi prostornog planiranja koje obavljaju
licencirana lica
a) Zadaci licenciranog lica struke prostorno planiranje
u obavljanju stručnih poslova prostornog planiranja
Član 3
Licencirani prostorni planer struke prostorno planiranje sa licencom PP
01 koja je izdata u skladu sa zakonom i propisom donetim na osnovu zakona, u obavljanju stručnih
poslova prostornog planiranja, izrađuje i rukovodi izradom svih vrsta prostornih planova,
programa implementacije, kao i izveštaja o stanju u prostoru.
b) Zadaci licenciranog lica arhitektonske struke u obavljanju
stručnih poslova prostornog planiranja
Član 4
Licencirani prostorni planer arhitektonske struke, odnosno pripadajuće
uže stručne oblasti urbanizam sa licencom PP 01-01 koja je izdata u skladu sa zakonom i propisom
donetim na osnovu zakona, u obavljanju stručnih poslova prostornog planiranja, izrađuje i
rukovodi izradom prostornog plana posebne namene za zaštićena područja, kulturno-istorijske
i ambijentalne celine i prostornog plana jedinice lokalne samouprave, odnosno prostornih
planova na osnovu kojih se izdaju lokacijski uslovi i učestvuje kao saradnik u izradi svih
drugih vrsta prostornih planova i izveštaja stanja u prostoru.
v) Zadaci licenciranih lica ostalih tehničkih struka
u obavljanju stručnih poslova prostornog planiranja
Član 5
Licencirani prostorni planeri građevinske, mašinske, elektrotehničke, saobraćajne,
geodetske i drugih tehničkih struka, sa licencom PP 01-02 koja je izdata u skladu sa zakonom
i propisom donetim na osnovu zakona, u obavljanju stručnih poslova prostornog planiranja,
izrađuju i rukovode izradom prostornih planova posebne namene za saobraćajnu i drugu infrastrukturu
i učestvuju kao saradnici u izradi drugih prostornih planova, odnosno njihovih delova u obuhvatu
poslova iz svoje stručne oblasti (planovi saobraćajne i druge infrastrukture).
2. Stručni poslovi urbanističkog planiranja koje obavljaju
licencirana lica
a) Zadaci licenciranog lica arhitektonske struke - arhitekte
urbaniste u obavljanju stručnih poslova urbanističkog planiranja
Član 6
Licencirani arhitekta urbanista sa licencom UP 02 koja je izdata u skladu
sa zakonom i propisom donetim na osnovu zakona, u obavljanju stručnih poslova urbanističkog
planiranja, izrađuje i rukovodi izradom svih vrsta urbanističkih planova i urbanističko-tehničkih
dokumenata, kao i izveštaja o stanju u prostoru.
b) Zadaci licenciranih lica struke prostorno planiranje
i lica ostalih tehničkih struka u obavljanju stručnih poslova urbanističkog planiranja
Član 7
Licencirani urbanista struke prostorno planiranje sa licencom UP 02-01
koja je izdata u skladu sa zakonom i propisom donetim na osnovu zakona, u obavljanju stručnih
poslova urbanističkog planiranja, izrađuje i rukovodi izradom generalnog urbanističkog plana
i plana detaljne regulacije za saobraćajnu i drugu infrastrukturu (koridore i objekte) i
učestvuje kao saradnik na izradi svih vrsta urbanističkih planova, kao i urbanističkih projekata
i projekata parcelacije i preparcelacije za saobraćajnu i drugu infrastrukturu (koridori
i objekti).
Licencirani urbaniste građevinske, mašinske, elektrotehničke, saobraćajne,
geodetske i drugih tehničkih struka sa licencom UP 02-02 koja je izdata u skladu sa zakonom
i propisom donetim na osnovu zakona, u obavljanju stručnih poslova urbanističkog planiranja,
izrađuju i rukovode izradom plana detaljne regulacije za saobraćajnu i drugu infrastrukturu
(koridore i objekte) i učestvuju kao saradnici u izradi svih drugih urbanističkih planova,
kao i urbanističkih projekata, odnosno njihovih delova u obuhvatu poslova iz svoje stručne
oblasti, odnosno struke (planovi saobraćajne i druge infrastrukture).
III STRUČNI POSLOVI IZRADE TEHNIČKE DOKUMENTACIJE KOJE OBAVLJAJU
LICENCIRANA LICA
1. Zadaci licenciranog lica arhitektonske struke u obavljanju
stručnih poslova izrade tehničke dokumentacije
Član 8
Licencirani arhitekta sa licencom AP 02 koja je izdata u skladu sa zakonom
i propisom donetim na osnovu zakona, u obavljanju stručnih poslova izrade tehničke dokumentacije
iz stručne oblasti arhitektura, samostalno izrađuje projekte arhitekture za zgrade svih kategorija
i inženjerske objekte, projekte spoljnog uređenja, projekte unutrašnjih instalacija vodovoda
i kanalizacije i vrši tehničku kontrolu te vrste projekata.
a) Zadaci licenciranog lica pejzažno-arhitektonske struke
u obavljanju stručnih poslova izrade tehničke dokumentacije
Član 9
Licencirani pejzažni arhitekta sa licencom PaP 03 koja je izdata u skladu
sa zakonom i propisom donetim na osnovu zakona, u obavljanju stručnih poslova izrade tehničke
dokumentacije iz stručne oblasti pejzažna arhitektura, samostalno izrađuje projekte pejzažne
arhitekture i hortikulture i spoljnog uređenja i vrši tehničku kontrolu te vrste projekata.
2. Zadaci licenciranog lica građevinske struke u obavljanju
stručnih poslova izrade tehničke dokumentacije
Član 10
Licencirani inženjer građevinarstva, u okviru stručnih poslova izrade tehničke
dokumentacije iz stručne oblasti građevinsko inženjerstvo, odnosno pripadajuće uže stručne
oblasti, obavlja sledeće zadatke:
1) iz uže stručne oblasti građevinske konstrukcije sa licencom GP 04-01
koja je izdata u skladu sa zakonom i propisom donetim na osnovu zakona, samostalno izrađuje
i vrši tehničku kontrolu projekata građevinskih konstrukcija i građevinske geotehnike iz
pripadajuće uže stručne oblasti, kao i drugih građevinskih projekata za zgrade svih kategorija
i inženjerske objekte;
2) iz uže stručne oblasti hidrotehnika sa licencom GP 04-02 koja je izdata
u skladu sa zakonom i propisom donetim na osnovu zakona, samostalno izrađuje i vrši tehničku
kontrolu hidrotehničkih projekata i projekata hidrotehničkih instalacija, građevinske geotehnike
iz pripadajuće uže stručne oblasti;
3) iz uže stručne oblasti saobraćajna infrastruktura sa licencom GP 04-03
koja je izdata u skladu sa zakonom i propisom donetim na osnovu zakona, samostalno izrađuje
i vrši tehničku kontrolu projekata saobraćajne infrastrukture i građevinske geotehnike iz
pripadajuće uže stručne oblasti;
4) iz uže stručne oblasti organizacija i tehnologija građenja i upravljanje
projektima u građevinarstvu sa licencom GP 04-04 koja je izdata u skladu sa zakonom i propisom
donetim na osnovu zakona, samostalno izrađuje i vrši tehničku kontrolu projekata organizacije
i tehnologije građenja i upravljanja projektima u građevinarstvu, projekata građevinskih
konstrukcija objekata za koje građevinsku dozvolu izdaje jedinica lokalne samouprave, spratnosti
Po+P+4+Pk i čija ukupna površina ne prelazi 2.000 m² bruto površine, objekata manje složenih
građevinskih konstrukcija (raspona do 12 m), kao i građevinsko-zanatskih radova i unutrašnjih
instalacija vodovoda i kanalizacije;
5) iz uže stručne oblasti građevinska geotehnika sa licencom GP 04-05 koja
je izdata u skladu sa zakonom i propisom donetim na osnovu zakona, samostalno izrađuje i
vrši tehničku kontrolu projekata geotehničkih konstrukcija, geotehničkih elaborata i projekata
građevinske geotehnike, vrši terenska i laboratorijska istraživanja i ispitivanja za potrebe
izrade geotehničkih elaborata i projekata za zgrade svih kategorija i inženjerske objekte.
3. Zadaci licenciranog lica elektrotehničke struke u obavljanju
stručnih poslova izrade tehničke dokumentacije
Član 11
Licencirani inženjer elektrotehnike, u okviru stručnih poslova izrade tehničke
dokumentacije iz stručne oblasti elektrotehničko inženjerstvo, odnosno pripadajuće uže stručne
oblasti, obavlja sledeće zadatke:
1) iz uže stručne oblasti elektroenergetske instalacije i elektromotorni
pogoni sa licencom EP 05-01 koja je izdata u skladu sa zakonom i propisom donetim na osnovu
zakona, samostalno izrađuje i vrši tehničku kontrolu projekata elektroenergetskih instalacija
niskog i srednjeg napona, upravljanja elektromotornim pogonima - automatika, merenja i regulacija
za zgrade svih kategorija i inženjerske objekte, kao i opreme koja utiče na osnovne zahteve
za objekat;
2) iz uže stručne oblasti proizvodnja i prenos električne energije sa licencom
EP 05-02 koja je izdata u skladu sa zakonom i propisom donetim na osnovu zakona, samostalno
izrađuje i vrši tehničku kontrolu projekata elektroenergetskih instalacija visokog i srednjeg
napona - razvodna postrojenja i prenos električne energije za zgrade svih kategorija i inženjerske
objekte, kao i opreme koja utiče na osnovne zahteve za objekat;
3) iz uže stručne oblasti elektronika i telekomunikacije sa licencom EP
05-03 koja je izdata u skladu zakonom i propisom donetim na osnovu zakona, samostalno izrađuje
i vrši tehničku kontrolu projekata elektronike, telekomunikacionih i signalnih instalacija
za zgrade svih kategorija i inženjerske objekte, kao i opreme koja utiče na osnovne zahteve
za objekat.
4. Zadaci licenciranog lica mašinske struke u obavljanju
stručnih poslova izrade tehničke dokumentacije
Član 12
Licencirani inženjer mašinstva, u okviru stručnih poslova izrade tehničke
dokumentacije iz stručne oblasti mašinsko inženjerstvo, odnosno pripadajuće uže stručne oblasti,
obavlja sledeće zadatke:
1) iz uže stručne oblasti termotehnika, termoenergetika i procesna tehnika
sa licencom MP 06-01 koja je izdata u skladu sa zakonom i propisom donetim na osnovu zakona,
samostalno izrađuje i vrši tehničku kontrolu projekata mašinskih instalacija (termotehnika,
termoenergetika, procesna i gasna tehnika) za zgrade svih kategorija i inženjerske objekte,
opreme koja utiče na osnovne zahteve za objekat, kao i sistema upravljanja mašinskih postrojenja;
2) iz uže stručne oblasti hidrotehnika sa licencom MP 06-02 koja je izdata
u skladu sa zakonom i propisom donetim na osnovu zakona, samostalno izrađuje i vrši tehničku
kontrolu projekata mašinskih instalacija objekata vodosnabdevanja i industrijskih voda, hidrotehnike
i hidroenergetike, kao i opreme koja utiče na osnovne zahteve za objekat i sistema upravljanja
mašinskih postrojenja;
3) iz uže stručne oblasti transportna sredstva, skladišta i mašinske tehnologije
sa licencom MP 06-03 koja je izdata u skladu sa zakonom i propisom donetim na osnovu zakona,
samostalno izrađuje i vrši tehničku kontrolu projekata transportnih sredstava, skladišta
i mašinskih konstrukcija, tehnologije, kao i opreme koja utiče na osnovne zahteve za objekat.
5. Zadaci licenciranih lica ostalih inženjerskih struka
u obavljanju stručnih poslova izrade tehničke dokumentacije
Član 13
Licencirani inženjer saobraćaja, u okviru stručnih poslova izrade tehničke
dokumentacije iz stručne oblasti saobraćajno inženjerstvo, odnosno pripadajuće uže stručne
oblasti, obavlja sledeće zadatke:
1) iz uže stručne oblasti drumski saobraćaj sa licencom SP 07-01 koja je
izdata u skladu sa zakonom i propisom donetim na osnovu zakona, samostalno izrađuje i vrši
tehničku kontrolu projekata drumskog saobraćaja i saobraćajne signalizacije;
2) iz uže stručne oblasti železnički saobraćaj sa licencom SP 07-02 koja
je izdata u skladu sa zakonom i propisom donetim na osnovu zakona, samostalno izrađuje i
vrši tehničku kontrolu projekata železničkog saobraćaja i transporta i saobraćajne signalizacije
i tehnologije;
3) iz uže stručne oblasti rečno-pomorski saobraćaj sa licencom SP 07-03
koja je izdata u skladu sa zakonom i propisom donetim na osnovu zakona, samostalno izrađuje
i vrši tehničku kontrolu projekata rečnog i pomorskog saobraćaja i saobraćajne signalizacije;
4) iz uže stručne oblasti vazdušni saobraćaj sa licencom SP 07-04 koja
je izdata u skladu sa zakonom i propisom donetim na osnovu zakona, samostalno izrađuje i
vrši tehničku kontrolu projekata vazdušnog saobraćaja i transporta;
5) iz uže stručne oblasti telekomunikacioni saobraćaj i mreže sa licencom
SP 07-05 koja je izdata u skladu sa zakonom i propisom donetim na osnovu zakona, samostalno
izrađuje i vrši tehničku kontrolu projekata telekomunikacionog saobraćaja i mreža;
6) iz uže stručne oblasti logistika (integralni i industrijski saobraćaj)
sa licencom SP 07-06 koja je izdata u skladu sa zakonom i propisom donetim na osnovu zakona,
samostalno izrađuje i vrši tehničku kontrolu projekata i studija planiranja, organizacije,
upravljanja i opravdanosti logističkih sistema i procesa iz pripadajuće stručne oblasti.
Član 14
Licencirani inženjer geodezije sa licencom GeP 08-01 koja je izdata u skladu
sa zakonom i propisom donetim na osnovu zakona, u obavljanju stručnih poslova izrade tehničke
dokumentacije iz stručne oblasti geodetsko inženjerstvo, samostalno izrađuje projekte geodetskih
merenja, osmatranja i obeležavanja zemljišta, kao i zgrada svih kategorija i inženjerskih
objekata i vrši tehničku kontrolu te vrste projekata.
Član 15
Licencirani inženjer tehnologije sa licencom TP 09-01 koja je izdata u
skladu sa zakonom i propisom donetim na osnovu zakona, u okviru stručnih poslova izrade tehničke
dokumentacije iz stručne oblasti tehnološko inženjerstvo, samostalno izrađuje i vrši tehničku
kontrolu projekata tehnologije, tehnoloških procesa i postrojenja, kao i opreme koja utiče
na osnovne zahteve za objekat.
Član 16
Licencirani inženjer metalurgije sa licencom MTP 09-01 koja je izdata u
skladu sa zakonom i propisom donetim na osnovu zakona, u okviru stručnih poslova izrade tehničke
dokumentacije iz stručne oblasti metalurško inženjerstvo - metalurgija, samostalno izrađuje
i vrši tehničku kontrolu projekata metalurških procesa, kao i opreme koja utiče na osnovne
zahteve za objekat.
Član 17
Licencirani inženjer geologije, u okviru stručnih poslova izrade tehničke
dokumentacije iz stručne oblasti geološko inženjerstvo, odnosno pripadajuće uže stručne oblasti,
obavlja sledeće zadatke:
1) iz uže stručne oblasti geotehnika sa licencom GtP 10-01 koja je izdata
u skladu sa zakonom i propisom donetim na osnovu zakona, samostalno vrši izradu geotehničkih
projekata, izrađuje i vrši tehničku kontrolu geotehničkih i inženjerskogeoloških podloga
i elaborata, vrši terenska i laboratorijska geotehnička i inženjerskogeološka istraživanja
i ispitivanja kod svih vrsta objekata niskogradnje, visokogradnje i hidrogradnje;
2) iz uže stručne oblasti hidrogeologija sa licencom GtP 10-02 koja je
izdata u skladu sa zakonom i propisom donetim na osnovu zakona, samostalno vrši hidrogeološka
ispitivanja, izrađuje podloge, izrađuje i vrši tehničku kontrolu projekata hidrogeoloških
radova kod svih vrsta objekata niskogradnje, visokogradnje i hidrogradnje;
3) iz uže stručne oblasti geofizika sa licencom GtP 10-03 koja je izdata
u skladu sa zakonom i propisom donetim na osnovu zakona, samostalno vrši geofizička ispitivanja
i izrađuje geofizičke podloge kod svih vrsta objekata niskogradnje, visokogradnje i hidrogradnje.
Član 18
Licencirani inženjer šumarstva, u okviru stručnih poslova izrade tehničke
dokumentacije iz stručne oblasti šumarstvo - zaštita od erozije i melioracije šumskih i poljoprivrednih
površina sa licencom ŠP 11-01 koja je izdata u skladu sa zakonom i propisom donetim na osnovu
zakona, samostalno izrađuje i vrši tehničku kontrolu projekata radova na uređenju bujica
i zaštiti od erozije i melioracije šumskih i poljoprivrednih površina.
Član 19
Licencirani inženjer poljoprivrede, u okviru stručnih poslova izrade tehničke
dokumentacije iz stručne oblasti poljoprivreda, odnosno pripadajuće uže stručne oblasti,
obavlja sledeće zadatke:
1) iz uže stručne oblasti hidromelioracioni sistemi u poljoprivredi sa
licencom PoP 11-02 koja je izdata u skladu sa zakonom i propisom donetim na osnovu zakona,
samostalno izrađuje i vrši tehničku kontrolu projekata hidromelioracionih sistema u poljoprivredi;
2) iz uže stručne prehrambeno-tehnološki procesi sa licencom PoP 11-03
koja je izdata u skladu sa zakonom i propisom donetim na osnovu zakona, samostalno izrađuje
i vrši tehničku kontrolu projekata prehrambeno-tehnoloških procesa.
6. Zadaci licenciranih lica u obavljanju stručnih poslova
izrade tehničke dokumentacije u svojstvu glavnog projektanta
Član 20
Licencirani arhitekta, u obavljanju stručnih poslova izrade tehničke dokumentacije,
ima zadatak da u svojstvu glavnog projektanta imenovanog u skladu sa zakonom, obezbedi usklađenost
izvoda iz projekta sa podacima iz projekta za građevinsku dozvolu za građenje svih vrsta
zgrada i inženjerskih objekata za koje se izrađuju projekti arhitekture, odnosno građevinskih
kompleksa u kojima je dominantna kategorija objekata A, B i V, kao i da potvrdi usaglašenost
svih pojedinačnih delova projekata za tu vrstu objekata.
Licencirani inženjer, u obavljanju stručnih poslova izrade tehničke dokumentacije,
ima zadatak da u svojstvu glavnog projektanta imenovanog u skladu sa zakonom, obezbedi usklađenost
izvoda iz projekta sa podacima iz projekta za građevinsku dozvolu za građenje inženjerskih
objekata iz svoje stručne oblasti, odnosno građevinskih kompleksa, u kojima je dominantna
kategorija objekata G, a u skladu sa stručnom oblasti licenciranog inženjera, te potvrdi
usklađenost svih pojedinačnih delova projekata za tu vrstu objekata.
Kategorije objekta iz st. 1. i 2. ovog člana određuju se u skladu sa propisom
kojim se utvrđuje klasifikacija objekata.
IV STRUČNI POSLOVI GRAĐENJA KOJE OBAVLJAJU LICENCIRANA LICA
1. Zadaci licenciranog lica arhitektonske struke, u obavljanju
stručnih poslova građenja
Član 21
Licencirani izvođač arhitektonske struke sa licencom AI 02-01 koja je izdata
u skladu sa zakonom i propisom donetim na osnovu zakona, u okviru stručnih poslova građenja,
rukovodi građenjem, odnosno izvođenjem radova iz svoje stručne oblasti za zgrade svih kategorija
i inženjerske objekte za koje se izrađuju projekti arhitekture, izvođenjem građevinsko-zanatskih
radova i unutrašnjih instalacija vodovoda i kanalizacije u tim zgradama i objektima, vrši
stručni nadzor u toku građenja, odnosno izvođenja radova, kao i tehnički pregled iz svoje
stručne oblasti.
Licencirani izvođač arhitektonske struke sa licencom AI 02-01.2 koja je
izdata u skladu sa zakonom i propisom donetim na osnovu zakona, u okviru stručnih poslova
građenja, rukovodi građenjem, odnosno izvođenjem radova iz svoje stručne oblasti za objekte
za koje građevinsku dozvolu izdaje jedinica lokalne samouprave, spratnosti Po+P+4+Pk i čija
ukupna površina ne prelazi 2.000 m² bruto površine, manje zahtevnih objekata - zgrade (kategorije
B) i inženjerskih objekata za koje se izrađuju projekti arhitekture, izvođenjem građevinsko-zanatskih
radova i unutrašnjih instalacija vodovoda i kanalizacije, kao i radova na unutrašnjem uređenju
objekata i uređenju terena, vrši stručni nadzor u toku građenja, odnosno izvođenja radova
i tehnički pregled iz obuhvata poslova i svoje stručne oblasti.
a) Zadaci licenciranog lica pejzažno-arhitektonske struke
u obavljanju stručnih poslova građenja
Član 22
Licencirani izvođač pejzažno-arhitektonske struke sa licencom PaI 03-01
koja je izdata u skladu sa zakonom i propisom donetim na osnovu zakona, u okviru stručnih
poslova građenja, rukovodi izvođenjem radova spoljnog, odnosno pejzažno-arhitektonskog uređenja
slobodnih prostora zgrada svih kategorija i inženjerskih objekata za koje se izrađuju projekti
pejzažne arhitekture i hortikulture i spoljnog uređenja, vrši stručni nadzor u toku građenja,
odnosno izvođenja radova i tehnički pregled iz svoje stručne oblasti.
2. Zadaci licenciranog lica građevinske struke u obavljanju
stručnih poslova građenja
Član 23
Licencirani izvođač građevinske struke u okviru stručnih poslova građenja
obavlja sledeće zadatke:
1) iz uže stručne oblasti građevinske konstrukcije sa licencom GI 04-01.1
koja je izdata u skladu sa zakonom i propisom donetim na osnovu zakona, rukovodi građenjem
odnosno izvođenjem radova iz svoje uže stručne oblasti za zgrade svih kategorija i inženjerske
objekte za koje se izrađuju projekti konstrukcija i drugi građevinski projekti, odnosno izvođenjem
radova građevinskih konstrukcija, instalacija i građevinsko-zanatskih radova, kao i građevinske
geotehnike iz pripadajuće uže stručne oblasti, vrši stručni nadzor u toku građenja, odnosno
izvođenja radova i tehnički pregled iz pripadajuće uže stručne oblasti;
2) iz uže stručne oblasti hidrotehnika sa licencom GI 04-02.1 koja je izdata
u skladu sa zakonom i propisom donetim na osnovu zakona, rukovodi građenjem, odnosno izvođenjem
radova iz svoje uže stručne oblasti za hidrotehničke objekte i sisteme hidrotehničkih instalacija,
izvođenjem građevinsko-zanatskih radova na objektima hidrogradnje za koje se izrađuju hidrotehnički
projekti i projekti hidrotehničkih instalacija, kao i građevinske geotehnike iz pripadajuće
uže stručne oblasti, vrši stručni nadzor u toku građenja, odnosno izvođenja radova i tehnički
pregled iz pripadajuće uže stručne oblasti;
3) iz uže stručne oblasti saobraćajna infrastruktura sa licencom GI 04-03.1
koja je izdata u skladu sa zakonom i propisom donetim na osnovu zakona, rukovodi građenjem,
odnosno izvođenjem radova na saobraćajnim infrastrukturnim objektima za koje se izrađuju
projekti saobraćajne infrastrukture, kao i građevinske geotehnike iz pripadajuće uže stručne
oblasti, vrši stručni nadzor u toku građenja, odnosno izvođenja radova i tehnički pregled
iz pripadajuće uže stručne oblasti;
4) iz uže stručne oblasti organizacija i tehnologija građenja i upravljanje
projektima u građevinarstvu sa licencom GI 04-04.1 koja je izdata u skladu sa zakonom i propisom
donetim na osnovu zakona, rukovodi građenjem, odnosno izvođenjem radova iz svoje uže stručne
oblasti za zgrade svih kategorija i manje složene inženjerske objekte za koje se izrađuju
projekti konstrukcija i drugi građevinski projekti, odnosno izvođenjem građevinsko-zanatskih
radova i unutrašnjih instalacija vodovoda i kanalizacije, radova na unutrašnjem uređenju
objekata i uređenju terena, kao i lokalnih i nekategorisanih puteva i ulica, upravlja projektima
u građevinarstvu, vrši stručni nadzor u toku građenja, odnosno izvođenja radova i tehnički
pregled zgrada i manje složenih objekata, iz pripadajuće uže stručne oblasti;
5) iz uže stručne oblasti organizacija i tehnologija građenja i upravljanje
projektima u građevinarstvu sa licencom GI 04-01.2 koja je izdata u skladu sa zakonom i propisom
donetim na osnovu zakona, rukovodi građenjem, odnosno izvođenjem radova iz svoje uže stručne
oblasti za zgrade za koje se izrađuju projekti konstrukcija i drugi građevinski projekti
i za koje građevinsku dozvolu izdaje jedinica lokalne samouprave, odnosno objekata spratnosti
Po+P+4+Pk, objekata manje složenih građevinskih konstrukcija (raspona do 12 m) i čija ukupna
površina ne prelazi 2.000 m² bruto površine, izvođenjem građevinsko-zanatskih radova i unutrašnjih
instalacija vodovoda i kanalizacije, vrši stručni nadzor u toku građenja, odnosno izvođenja
radova i tehnički pregled iz obuhvata poslova i pripadajuće uže stručne oblasti;
6) iz uže stručne oblasti građevinska geotehnika sa licencom GI 04-05.1
koja je izdata u skladu sa zakonom i propisom donetim na osnovu zakona, rukovodi građenjem
geotehničkih konstrukcija, izvođenjem radova građevinske geotehnike, vrši terenska i laboratorijska
istraživanja i ispitivanja za potrebe izrade geotehničkih elaborata i projekata, vrši stručni
nadzor u toku građenja, odnosno izvođenja radova i tehnički pregled iz pripadajuće uže stručne
oblasti.
3. Zadaci licenciranog lica elektrotehničke struke u obavljanju
stručnih poslova građenja
Član 24
Licencirani izvođač elektrotehničke struke, u okviru stručnih poslova građenja,
obavlja sledeće zadatke:
1) iz uže stručne oblasti elektroenergetske instalacije i elektromotorni
pogoni sa licencom EI 05-01.1 koja je izdata u skladu sa zakonom i propisom donetim na osnovu
zakona, rukovodi izvođenjem radova iz svoje uže stručne oblasti za zgrade svih kategorija
i inženjerske objekte za koje se izrađuju projekti elektroenergetskih instalacija niskog
i srednjeg napona, upravljanja elektromotornim pogonima - automatika, merenja i regulacija
i radova na ugradnji opreme koja utiče na osnovne zahteve za objekat, vrši stručni nadzor
u toku građenja, odnosno izvođenja radova i tehnički pregled iz pripadajuće uže stručne oblasti;
2) iz uže stručne oblasti elektroenergetske instalacije i elektromotorni
pogoni sa licencom EI 05-01.2 koja je izdata u skladu sa zakonom i propisom donetim na osnovu
zakona, rukovodi izvođenjem radova iz svoje uže stručne oblasti za nezahtevne i manje zahtevne
objekte za koje građevinsku dozvolu izdaje jedinica lokalne samouprave i za koje se izrađuju
projekti elektroenergetskih instalacija niskog i srednjeg napona, upravljanja elektromotornim
pogonima - automatika, merenja i regulacija i radova na ugradnji opreme koja utiče na osnovne
zahteve za objekat, vrši stručni nadzor u toku građenja, odnosno izvođenja radova i tehnički
pregled iz pripadajuće uže stručne oblasti;
3) iz uže stručne oblasti proizvodnja i prenos električne energije sa licencom
EI 05-02.1 koja je izdata u skladu sa zakonom i propisom donetim na osnovu zakona, rukovodi
izvođenjem radova iz svoje uže stručne oblasti za zgrade svih kategorija i inženjerske objekte
za koje se izrađuju projekti elektroenergetskih instalacija srednjeg i visokog napona - razvodnih
postrojenja i prenosa električne energije, upravljanja elektromotornim pogonima - automatika,
merenja i regulacija i radova na ugradnji opreme koja utiče na osnovne zahteve za objekat,
vrši stručni nadzor u toku građenja, odnosno izvođenja radova i tehnički pregled iz pripadajuće
uže stručne oblasti;
4) iz uže stručne oblasti elektronika i telekomunikacije sa licencom EI
05-03.1 koja je izdata u skladu sa zakonom i propisom donetim na osnovu zakona, rukovodi
izvođenjem radova iz svoje uže stručne oblasti za zgrade svih kategorija i inženjerske objekte
za koje se izrađuju projekti elektronike, telekomunikacionih i signalnih instalacija i opreme
koja utiče na osnovne zahteve za objekat, vrši stručni nadzor u toku građenja, odnosno izvođenja
radova i tehnički pregled iz pripadajuće uže stručne oblasti;
5) iz uže stručne oblasti elektronika i telekomunikacije sa licencom EI
05-03.2 koja je izdata u skladu sa zakonom i propisom donetim na osnovu zakona, rukovodi
izvođenjem radova iz svoje uže stručne oblasti za nezahtevne i manje zahtevne objekte za
koje građevinsku dozvolu izdaje jedinica lokalne samouprave i za koje se izrađuju projekti
telekomunikacionih i signalnih instalacija i radova na ugradnji opreme koja utiče na osnovne
zahteve za objekat, vrši stručni nadzor u toku građenja, odnosno izvođenja radova i tehnički
pregled iz pripadajuće uže stručne oblasti.
4. Zadaci licenciranog lica mašinske struke u obavljanju
stručnih poslova građenja
Član 25
Licencirani izvođač mašinske struke, u okviru stručnih poslova građenja,
obavlja sledeće zadatke:
1) iz uže stručne oblasti termotehnika, termoenergetika i procesna tehnika
sa licencom MI 06-01.1 koja je izdata u skladu sa zakonom i propisom donetim na osnovu zakona,
rukovodi izvođenjem radova iz svoje uže stručne oblasti za zgrade svih kategorija i inženjerske
objekte za koje se izrađuju projekti mašinskih instalacija (termotehnika, termoenergetika,
procesna i gasna tehnika), radova na ugradnji opreme koja utiče na osnovne zahteve za objekat,
kao i sistema za upravljanje mašinskih postrojenja - automatika, merenja i upravljanja, vrši
stručni nadzor u toku građenja, odnosno izvođenja radova i tehnički pregled iz pripadajuće
uže stručne oblasti;
2) iz uže stručne oblasti termotehnika, termoenergetika i procesna tehnika
sa licencom MI 06-01.2 koja je izdata u skladu sa zakonom i propisom donetim na osnovu zakona,
rukovodi izvođenjem radova iz svoje uže stručne oblasti za nezahtevne i manje zahtevne objekte
za koje građevinsku dozvolu izdaje jedinica lokalne samouprave i za koje se izrađuju projekti
mašinskih instalacija i radova na ugradnji opreme koja utiče na osnovne zahteve za objekat,
vrši stručni nadzor u toku građenja, odnosno izvođenja radova i tehnički pregled iz pripadajuće
uže stručne oblasti;
3) iz uže stručne oblasti hidrotehnika sa licencom MI 06-02.1 koja je izdata
u skladu sa zakonom i propisom donetim na osnovu zakona, rukovodi izvođenjem radova iz svoje
uže stručne oblasti za objekte vodosnabdevanja i industrijskih voda, hidrotehnike i hidroenergetike
za koje se izrađuju projekti mašinskih instalacija i sistema upravljanja mašinskih postrojenja
i radova na ugradnji opreme koja utiče na osnovne zahteve za objekat, vrši stručni nadzor
u toku građenja, odnosno izvođenja radova i tehnički pregled iz pripadajuće uže stručne oblasti;
4) iz uže stručne oblasti transportna sredstva, skladišta i mašinske tehnologije
sa licencom MI 06-03.1 koja je izdata u skladu sa zakonom i propisom donetim na osnovu zakona,
rukovodi izvođenjem radova iz svoje uže stručne oblasti za zgrade svih kategorija i inženjerske
objekte za koje se izrađuju projekti mašinskih konstrukcija i tehnologija, transportnih sredstava
i skladišta i radova na ugradnji opreme koja utiče na osnovne zahteve za objekat, vrši stručni
nadzor u toku građenja, odnosno izvođenja radova i tehnički pregled iz pripadajuće uže stručne
oblasti.
5. Zadaci licenciranih lica ostalih inženjerskih struka
u obavljanju stručnih poslova građenja
Član 26
Licencirani izvođač saobraćajne struke, u okviru stručnih poslova građenja,
obavlja sledeće zadatke:
1) iz uže stručne oblasti drumski saobraćaj sa licencom SI 07-01.1 koja
je izdata u skladu sa zakonom i propisom donetim na osnovu zakona, rukovodi izvođenjem radova
iz svoje uže stručne oblasti za sve vrste puteva i ulične mreže za koje se rade projekti
regulisanja i upravljanja saobraćajem i saobraćajne signalizacije, vrši stručni nadzor u
toku građenja, odnosno izvođenja radova i tehnički pregled iz pripadajuće uže stručne oblasti;
2) iz uže stručne oblasti drumski saobraćaj sa licencom SI 07-01.2 koja
je izdata u skladu sa zakonom i propisom donetim na osnovu zakona, rukovodi izvođenjem radova
iz svoje uže stručne oblasti na gradskoj putnoj i uličnoj mreži i stacionarnom saobraćaju
za koje građevinsku dozvolu izdaje jedinica lokalne samouprave i za koje se izrađuju projekti
regulisanja i upravljanja saobraćajem i saobraćajne signalizacije, vrši stručni nadzor u
toku građenja, odnosno izvođenja radova i tehnički pregled iz pripadajuće uže stručne oblasti;
3) iz uže stručne oblasti železnički saobraćaj sa licencom SI 07-02.1 koja
je izdata u skladu sa zakonom i propisom donetim na osnovu zakona, rukovodi izvođenjem radova
iz svoje uže stručne oblasti za objekte za koje se izrađuju projekti regulisanja i upravljanja
železničkog saobraćaja i transporta, železničke infrastrukture i signalizacije, vrši stručni
nadzor u toku građenja, odnosno izvođenja radova i tehnički pregled iz pripadajuće uže stručne
oblasti;
4) iz uže stručne oblasti telekomunikacioni saobraćaj i mreže sa licencom
SI 07-03.1 koja je izdata u skladu sa zakonom i propisom donetim na osnovu zakona, rukovodi
izvođenjem radova iz svoje uže stručne oblasti za objekte za koje se izrađuju projekti regulisanja
i upravljanja telekomunikacionog saobraćaja, vrši stručni nadzor u toku građenja, odnosno
izvođenja radova i tehnički pregled iz pripadajuće stručne oblasti.
Član 27
Licencirani inženjer geodetske struke sa licencom GeI 08-01.1 koja je izdata
u skladu sa zakonom i propisom donetim na osnovu zakona, u okviru stručnih poslova građenja,
odnosno izvođenja radova iz oblasti geodetsko inženjerstvo, rukovodi izvođenjem geodetskih
radova merenja, osmatranja i obeležavanja zemljišta i zgrada svih kategorija i inženjerskih
objekata, vrši stručni nadzor u toku građenja, odnosno izvođenja radova i tehnički pregled
iz svoje stručne oblasti.
Licencirani izvođač geodetske struke sa licencom GeI 08-01.2 koja je izdata
u skladu sa zakonom i propisom donetim na osnovu zakona, u okviru stručnih poslova građenja,
odnosno izvođenja radova iz oblasti geodetsko inženjerstvo, rukovodi izvođenjem geodetskih
radova merenja, osmatranja i obeležavanja zemljišta i nezahtevnih i manje zahtevnih objekata
za koje građevinsku dozvolu izdaje jedinica lokalne samouprave, vrši stručni nadzor u toku
građenja, odnosno izvođenja radova i tehnički pregled iz svoje stručne oblasti.
Član 28
Licencirani izvođač tehnološke struke sa licencom TI 09-01.1 koja je izdata
u skladu sa zakonom i propisom donetim na osnovu zakona, u okviru stručnih poslova građenja,
rukovodi izvođenjem radova iz svoje uže stručne oblasti za zgrade svih kategorija i inženjerske
objekte za koje se izrađuju projekti tehnologija i tehnoloških procesa i postrojenja i radova
na ugradnji opreme koja utiče na osnovne zahteve za objekat, vrši stručni nadzor u toku građenja,
odnosno izvođenja radova i tehnički pregled iz svoje stručne oblasti.
Član 29
Licencirani izvođač metalurške struke sa licencom MTI 09-01.1 koja je izdata
u skladu sa zakonom i propisom donetim na osnovu zakona, u okviru stručnih poslova građenja,
rukovodi izvođenjem radova iz svoje uže stručne oblasti za zgrade svih kategorija i inženjerske
objekte za koje se izrađuju projekti metalurških procesa i radova na ugradnji opreme koja
utiče na osnovne zahteve za objekat, vrši stručni nadzor u toku građenja, odnosno izvođenja
radova i tehnički pregled iz svoje stručne oblasti.
Član 30
Licencirani izvođač geološke struke, u okviru stručnih poslova građenja,
iz oblasti geološkog inženjerstva, odnosno pripadajuće uže stručne oblasti, obavlja sledeće
zadatke:
1) iz uže stručne oblasti geotehnika sa licencom GTI 10-01.1 koja je izdata
u skladu sa zakonom i propisom donetim na osnovu zakona, rukovodi izvođenjem geotehničkih
i inženjerskogeoloških radova i terenskih i laboratorijskih istraživanja i ispitivanja za
potrebe izrade geotehničkih i inženjerskogeoloških projekata i elaborata kod svih vrsta objekata
niskogradnje, visokogradnje i hidrogradnje, vrši stručni nadzor u toku izvođenja radova,
kao i tehnički pregled iz pripadajuće uže stručne oblasti;
2) iz uže stručne oblasti hidrogeologija sa licencom GTI 10-02.1 koja je
izdata u skladu sa zakonom i propisom donetim na osnovu zakona, rukovodi izvođenjem hidrogeoloških
radova i hidrogeoloških ispitivanja za potrebe izrade podloga i projekata hidrogeoloških
radova kod svih vrsta objekata niskogradnje, visokogradnje i hidrogradnje, vrši stručni nadzor
u toku izvođenja radova i tehnički pregled iz pripadajuće uže stručne oblasti;
3) iz uže stručne oblasti geofizika sa licencom GTI 10-03.1 koja je izdata
u skladu sa zakonom i propisom donetim na osnovu zakona, rukovodi izvođenjem geofizičkih
radova i geofizičkih ispitivanja za potrebe izrade geofizičkih podloga i vrši stručni nadzor
u toku izvođenja tih radova.
Član 31
Licencirani izvođač šumarske struke, u okviru stručnih poslova građenja,
iz uže stručne oblasti zaštite od erozije i melioracije šumskih i poljoprivrednih površina
sa licencom ŠI 11-01.1 koja je izdata u skladu sa zakonom i propisom donetim na osnovu zakona,
rukovodi izvođenjem radova na objektima za koje se izrađuju projekti uređenja bujica i zaštite
od erozija i melioracije šumskih i poljoprivrednih površina, vrši stručni nadzor u toku građenja,
odnosno izvođenja radova kao i tehnički pregled radova iz svoje stručne oblasti.
Član 32
Licencirani izvođač poljoprivredne struke, u okviru stručnih poslova iz
pripadajuće uže stručne oblasti, obavlja sledeće zadatke:
1) iz uže stručne oblasti hidromelioracioni sistemi u poljoprivredi sa
licencom PoI 11-02.1 koja je izdata u skladu sa zakonom i propisom donetim na osnovu zakona,
rukovodi izvođenjem radova na postavljanju hidromelioracionih sistema u poljoprivredi, vrši
stručni nadzor u toku izvođenja radova i tehnički pregled radova, iz pripadajuće uže stručne
oblasti;
2) iz uže stručne oblasti prehrambeno-tehnološki procesi sa licencom PoI
11-03.1 koja je izdata u skladu sa zakonom i propisom donetim na osnovu zakona, rukovodi
izvođenjem radova na prehrambeno-tehnološkim procesima, vrši stručni nadzor u toku građenja,
odnosno izvođenja radova i tehnički pregled radova, iz pripadajuće uže stručne oblasti.
6. Zadaci lica sa licencom za obavljanje stručnih poslova
izrade tehničke dokumentacije u svojstvu vršioca stručnog nadzora u toku građenja, odnosno
izvođenja radova i tehničkog pregleda objekata
Član 33
Osim lica iz čl. 21-32. ovog pravilnika, stručni nadzor u toku građenja,
odnosno izvođenja radova i tehnički pregled objekata, u okviru svojih zadataka obavljaju
i lica sa licencama za obavljanje stručnih poslova izrade tehničke dokumentacije iz čl. 8-19.
ovog pravilnika, a u okviru stručne, odnosno uže stručne oblasti za koju im je ta licenca
izdata.
V ZADACI LICENCIRANIH LICA ARHITEKTONSKE, GRAĐEVINSKE, ELEKTROTEHNIČKE
I MAŠINSKE STRUKE U OBAVLJANJU STRUČNIH POSLOVA ENERGETSKE EFIKASNOSTI ZGRADA
Član 34
Licencirani arhitekta, odnosno inženjer za energetsku efikasnost zgrada
sa licencom EE 12-01 koja je izdata u skladu sa zakonom i propisom donetim na osnovu zakona,
a koji je arhitektonske, građevinske, mašinske i elektrotehničke struke, u obavljanju stručnih
poslova iz oblasti energetske efikasnosti zgrada, samostalno izrađuje elaborat energetske
efikasnosti koji je prilog tehničkoj dokumentaciji, vrši energetske preglede zgrada i učestvuje
u energetskoj sertifikaciji zgrada.
VI ZAVRŠNA ODREDBA
Član 35
Ovaj pravilnik stupa na snagu osmog dana od dana objavljivanja u "Službenom
glasniku Republike Srbije".