Title: PRAVILNIKO NAČINU VOĐENJA I ROKOVIMA ČUVANJA EVIDENCIJA U OBLASTI BEZBEDNOSTI I ZDRAVLJA NA RADU
URL: https://www.paragraf.rs/propisi/pravilnik-o-nacinu-vodjenja-evidencija-u-oblasti-bezbednosti-i-zdravlja-na-radu.html
Extracted: 2025-07-06T23:11:32.311148
================================================================================

Sve informacije o propisu nađite
OVDE
.
Primenjuje se od datuma: 01.01.2026. godine
Tweet
Prijavite se na
mailing listu
!
PRAVILNIK
O NAČINU VOĐENJA I ROKOVIMA ČUVANJA EVIDENCIJA U OBLASTI BEZBEDNOSTI I ZDRAVLJA NA RADU
("Sl. glasnik RS", br. 5/2025 i 38/2025)
Sadržina Pravilnika
Član 1
Ovim pravilnikom propisuju se način vođenja i rokovi čuvanja evidencija u oblasti bezbednosti i zdravlja na radu koje je dužan da vodi i čuva poslodavac (u daljem tekstu: evidencije), i to evidencije o:
1) radnim mestima sa povećanim rizikom, zaposlenima koji obavljaju poslove na radnim mestima sa povećanim rizikom i lekarskim pregledima zaposlenih koji obavljaju te poslove;
2) povredama na radu i profesionalnim bolestima;
3) zaposlenima izloženim biološkim štetnostima grupe 3 i/ili grupe 4;
4) zaposlenima koji su izloženi karcinogenima ili mutagenima, hemijskim materijama i azbestu, kao i o zdravstvenom stanju i izloženosti;
5) zaposlenima obučenim za bezbedan i zdrav rad i pravilno korišćenje lične zaštitne opreme;
6) izveštaju o primeni mera za bezbednost i zdravlje na radu za delatnosti iz člana 48. Zakona o bezbednosti i zdravlju na radu;
7) izvršenim pregledima i proverama opreme za rad i pregledima i ispitivanjima električnih i gromobranskih instalacija;
8) izvršenim ispitivanjima uslova radne sredine;
9) izdatoj ličnoj zaštitnoj opremi.
Obrasci
Član 2
Evidencije iz člana 1. ovog pravilnika mogu se voditi u elektronskom obliku, osim evidencije iz člana 1. tačka 5) ovog pravilnika.
Obrasce popunjava i potpisuje savetnik/saradnik za bezbednost i zdravlje na radu, a overava poslodavac.
Kada se evidencija vodi u elektronskom obliku obrasci moraju imati kvalifikovani elektronski potpis u skladu sa posebnim propisom.
Poslodavac je dužan da evidencije vodi na propisanim obrascima (obrasci 1-11), koji su odštampani uz ovaj pravilnik i čine njegov sastavni deo.
Evidencija o radnim mestima sa povećanim rizikom, zaposlenima koji obavljaju poslove na radnim mestima sa povećanim rizikom i lekarskim pregledima zaposlenih koji obavljaju te poslove
Član 3
Evidencija o radnim mestima sa povećanim rizikom, zaposlenima koji obavljaju poslove na radnim mestima sa povećanim rizikom i lekarskim pregledima zaposlenih koji obavljaju te poslove vodi se na Obrascu 1, u koji se unose podaci, i to:
1) poslovno ime poslodavca, adresa sedišta poslodavca i PIB poslodavca;
2) naziv radnog mesta sa povećanim rizikom koje je utvrđeno aktom o proceni rizika;
3) ime i prezime zaposlenog koji radi na radnom mestu sa povećanim rizikom;
4) interval vršenja periodičnih lekarskih pregleda izražen u mesecima;
5) datum izvršenog prethodnog i periodičnog lekarskog pregleda zaposlenog;
6) datum kada treba da se izvrši sledeći lekarski pregled zaposlenog;
7) broj lekarskog izveštaja;
8) ocena zdravstvene sposobnosti;
9) preduzete mere (raspoređen na drugo radno mesto - poslove).
Evidencija o povredama na radu
Član 4
Evidencija o povredama na radu vodi se na Obrascu 2, u koji se unose podaci, i to:
1) poslovno ime poslodavca, adresa sedišta poslodavca i PIB poslodavca;
2) naziv radnog mesta na kome je zaposleni radio kada se dogodila povreda;
3) ime i prezime povređenog;
4) vreme nastanka povrede na radu (datum, dan u sedmici, čas);
5) vrsta povrede (pojedinačna ili kolektivna);
6) ocena težine povrede (laka, teška, smrtna povreda na radu).
Evidencija o profesionalnim bolestima
Član 5
Evidencija o profesionalnim bolestima vodi se na Obrascu 3, u koji se unose podaci, i to:
1) poslovno ime poslodavca, adresa sedišta poslodavca i PIB poslodavca;
2) naziv radnog mesta na kome je zaposleni radio kada je utvrđena profesionalna bolest;
3) ime i prezime obolelog od profesionalne bolesti;
4) datum utvrđivanja profesionalne bolesti.
Evidencija o zaposlenima izloženim biološkim štetnostima grupe 3 i/ili grupe 4
Član 6
Evidencija o zaposlenima izloženim biološkim štetnostima grupe 3 i/ili grupe 4 vodi se na Obrascu 4, u koji se unose podaci, i to:
1) poslovno ime poslodavca, adresa sedišta poslodavca i PIB poslodavca;
2) ime i prezime zaposlenog izloženog biološkim štetnostima grupe 3 i/ili grupe 4;
3) klasifikacija bioloških štetnosti;
4) broj stručnog nalaza ili izveštaja;
5) datum ispitivanja;
6) datum sledećeg ispitivanja;
7) datum izvršenog prethodnog, periodičnog i ciljanog lekarskog pregleda zaposlenog;
8) datum kada treba da se izvrši sledeći lekarski pregled zaposlenog;
9) broj lekarskog izveštaja;
10) ocena zdravstvene sposobnosti, odnosno zdravstveno stanje (jesu/nisu utvrđene promene u zdravstvenom stanju);
11) napomena.
Evidencija o zaposlenima koji su izloženi karcinogenima ili mutagenima, hemijskim materijama i azbestu, kao i o zdravstvenom stanju i izloženosti
Član 7
Evidencija o zaposlenima koji su izloženi karcinogenima ili mutagenima, hemijskim materijama i azbestu, kao i o zdravstvenom stanju i izloženosti vodi se na Obrascu 5, u koji se unose podaci, i to:
1) poslovno ime poslodavca, adresa sedišta poslodavca i PIB poslodavca;
2) ime i prezime zaposlenog izloženog karcinogenima ili mutagenima, hemijskim materijama i azbestu;
3) naziv radnog mesta na kome je izložen;
4) naziv karcinogena ili mutagena, hemijske materije i azbesta koji se koristi u toku rada na tom radnom mestu;
5) identifikacioni broj (CAS, EC ili indeks broj ukoliko su dodeljeni);
6) klasa opasnosti;
7) datum izvršenog prethodnog, periodičnog i ciljanog lekarskog pregleda zaposlenog;
8) datum kada treba da se izvrši sledeći lekarski pregled zaposlenog;
9) broj lekarskog izveštaja;
10) ocena zdravstvene sposobnosti, odnosno zdravstveno stanje (jesu/nisu utvrđene promene u zdravstvenom stanju);
11) izloženost (dnevno, nedeljno, mesečno);
12) napomena.
Evidencija o zaposlenima obučenim za bezbedan i zdrav rad i pravilno korišćenje lične zaštitne opreme
Član 8
Evidencija o zaposlenima obučenim za bezbedan i zdrav rad i pravilno korišćenje lične zaštitne opreme vodi se na Obrascu 6, u koji se unose podaci, i to:
1) poslovno ime poslodavca, adresa sedišta poslodavca i PIB poslodavca;
2) ime i prezime zaposlenog koji je obučen za bezbedan i zdrav rad i pravilno korišćenje lične zaštitne opreme;
3) naziv radnog mesta;
4) opis poslova na tom radnom mestu;
5) slučaj, odnosno razlog izvršene obuke zaposlenog za bezbedan i zdrav rad;
6) datum teorijske i praktične obuke za bezbedan i zdrav rad;
7) datum teorijske i praktične provere obučenosti za bezbedan i zdrav rad;
8) naziv lične zaštitne opreme (ako je korišćenje LZO utvrđeno aktom o proceni rizika);
9) datum obuke za pravilno korišćenje lične zaštitne opreme;
10) opasnosti, odnosno štetnosti na osnovu kojih je izvršena procena rizika na radnom mestu sa kojima je zaposleni upoznat prilikom obuke za bezbedan i zdrav rad;
11) konkretne mere za bezbedan i zdrav rad na tom radnom mestu;
12) nazivi radnih mesta koja rukovodilac prati i kontroliše;
13) obaveštenja, uputstva ili instrukcije sa kojima je zaposleni upoznat radi obavljanja procesa rada na bezbedan način.
Slučaj, odnosno razlog izvršene obuke zaposlenog za bezbedan i zdrav rad unosi se upisivanjem šifre, i to:
01 - prilikom zasnivanja radnog odnosa, odnosno drugog radnog angažovanja;
02 - usled premeštaja na druge poslove;
03 - prilikom uvođenja nove tehnologije ili novih sredstava za rad ili promene opreme za rad;
04 - prilikom promene radnog procesa;
05 - ako poslodavac odredi zaposlenom da obavlja poslove na dva ili više radnih mesta;
06 - ako kod poslodavca (na osnovu ugovora, sporazuma ili po bilo kom drugom osnovu) rad obavljaju zaposleni drugog poslodavca;
07 - dodatna obuka kada to zahteva radni proces;
08 - dodatna obuka u slučaju teške, smrtne ili kolektivne povrede na radu sa teškom ili smrtnom povredom na radu;
09 - periodična obuka zaposlenih;
10 - obuka neposrednih rukovodilaca.
Šifre opasnosti i štetnosti jesu:
01 - nedovoljno zaštićeni rotirajući i/ili pokretni delovi koji mogu zdrobiti, odseći, ubosti, udariti zahvatiti ili povući zaposlenog;
02 - slobodno kretanje delova ili materijala (padanje, kotrljanje, klizanje, prevrtanje, letenje, ljuljanje, obaranje i sl.) koji mogu naneti povredu zaposlenom;
03 - unutrašnji transport i kretanje mašina ili vozila;
04 - opasnost od eksplozije i požara (npr. trenje, oprema pod pritiskom);
05 - nemogućnost pravovremenog napuštanja mesta rada, izloženost zatvaranju, mehaničkom udaru, poklapanju i sl.;
06 - drugi faktori koji mogu da se pojave kao izvori mehaničkih opasnosti;
07 - opasne površine (podovi i sve vrste gazišta, površine sa kojima zaposleni dolazi u dodir, a koje imaju oštre ivice - rubove, šiljke, grube površine, izbočene delove, i sl.);
08 - rad na visini ili rad u dubini, u smislu propisa o bezbednosti i zdravlju na radu;
09 - rad u skučenom, ograničenom ili opasnom prostoru (između dva ili više fiksiranih delova, između pokretnih delova ili vozila, rad u zatvorenom prostoru koji je nedovoljno osvetljen ili provetravan, i sl.);
10 - mogućnost klizanja ili spoticanja (mokre, klizave površine i dr.);
11 - fizička nestabilnost radnog mesta;
12 - moguće posledice ili smetnje usled obaveznog korišćenja lične zaštitne opreme;
13 - uticaji usled obavljanja procesa rada korišćenjem neodgovarajućih ili neprilagođenih metoda rada;
14 - druge opasnosti koje se mogu pojaviti u vezi sa karakteristikama radnog mesta i načinom rada;
15 - opasnosti od električnog udara u normalnim uslovima rada (kontakt sa delovima električne instalacije i opreme za rad pod naponom);
16 - opasnosti od električnog udara u slučaju nastanka kvara (pojava ili predugo zadržavanje opasnog napona dodira usled oštećenja električne izolacije);
17 - opasnosti od toplotnog dejstva koje razvijaju električna oprema i električne instalacije (pregrevanje usled preopterećenja provodnika i kratkog spoja, požar kao posledica nastanka lošeg električnog kontakta, električnog luka ili varničenja, pregrejanosti izvora svetlosti i njihovih komponenti, pregrejanost kućišta električne opreme, pregrevanje usled dodatne toplotne izolacije itd.);
18 - opasnosti usled udara groma i posledica atmosferskog pražnjenja;
19 - opasnosti od štetnog uticaja elektrostatičkog naelektrisanja;
20 - druge opasnosti koje se mogu pojaviti u vezi sa korišćenjem električne energije;
21 - opasnosti koje potiču od fizičkih i hemijskih svojstava hemijskih materija (eksplozivnost, zapaljivost, samoreaktivnost, nestabilnost i dr.);
22 - druge opasnosti koje se pojavljuju u radnom procesu, a koje mogu da budu uzrok povrede na radu, profesionalne bolesti ili bolesti u vezi sa radom;
23 - hemijske štetnosti (toksičnost, karcinogenost, mutagenost hemijskih materija i dr. usled udisanja, gutanja, gušenja, unošenja u organizam, prodor u telo kroz kožu, nedostatak kiseonika i sl.);
24 - azbest;
25 - fizičke štetnosti - buka (kontinualna, diskontinualna, impulsna i ometajuća) i vibracije (vibracije šaka-ruka i vibracije celo telo);
26 - biološke štetnosti (mikroorganizmi, uključujući i one koji su genetički modifikovani, ćelijske kulture i ljudski endoparaziti koji mogu prouzrokovati infekciju, alergiju ili toksičnost);
27 - štetni uticaji mikroklime (temperatura, vlažnost i brzina strujanja vazduha);
28 - neodgovarajuća - nedovoljna osvetljenost;
29 - štetni uticaji zračenja jonizujućeg ili nejonizujućeg (toplotno, lasersko, ultrazvučno, elektromagnetsko, ultraljubičasto, infracrveno, optičko zračenje i dr.);
30 - štetni klimatski uticaji (rad na otvorenom pri uslovima visokih ili niskih temperatura, relativna vlažnost, ultraviolentno zračenje, brzina vetra i dr.);
31 - druge štetnosti koje se pojavljuju u radnom procesu, a koje mogu da budu uzrok povrede na radu, profesionalne bolesti ili bolesti u vezi sa radom;
32 - napori ili telesna naprezanja (ručno prenošenje tereta, guranje ili vučenje tereta, razne dugotrajne povećane telesne aktivnosti i sl.);
33 - nefiziološki položaj tela (dugotrajno stajanje, sedenje, čučanje, klečanje i sl.);
34 - napori pri obavljanju određenih poslova koji prouzrokuju psihološka opterećenja (stres, monotonija i sl.);
35 - odgovornost u primanju i prenošenju informacija, korišćenje odgovarajućeg znanja i sposobnosti, odgovornost u pravilima ponašanja, odgovornost za brze izmene radnih procedura, intenzitet u radu, prostorna uslovljenost radnog mesta, konfliktne situacije, rad sa strankama i novcem, nedovoljna motivacija za rad, odgovornost u rukovođenju i sl.;
36 - štetnosti vezane za organizaciju rada, kao što su: rad duži od punog radnog vremena (prekovremeni rad), rad u smenama, skraćeno radno vreme, rad noću, pripravnost za slučaj intervencija i sl.;
37 - štetnosti koje prouzrokuju druga lica (nasilje prema licima koja rade na šalterima, lica na obezbeđenju, i sl.);
38 - rad sa životinjama;
39 - rad u atmosferi sa visokim ili niskim pritiskom;
40 - rad u blizini vode ili ispod površine vode.
Popunjen, potpisan i overen Obrazac 6, potpisuje i zaposleni koji je obučen za bezbedan i zdrav rad i pravilno korišćenje lične zaštitne opreme.
Evidencija o primeni mera za bezbednost i zdravlje na radu za delatnosti iz člana 48. Zakona o bezbednosti i zdravlju na radu
Član 9
Evidencija o primeni mera za bezbednost i zdravlje na radu za delatnosti iz člana 48. Zakona o bezbednosti i zdravlju na radu vodi se na Obrascu 7, u koji se unose podaci, i to:
1) godina i mesec;
2) dan u mesecu;
3) lokacija (gradilište/odvojena jedinica);
3) uočene nepravilnosti;
4) lice određeno za svakodnevno praćenje i kontrolu;
5) predlog mera za otklanjanje nepravilnosti;
6) napomena.
Evidencija o izvršenim pregledima i proverama opreme za rad
Član 10
Evidencija o izvršenim pregledima i proverama opreme za rad vodi se na Obrascu 8, u koji se unose podaci, i to:
1) poslovno ime poslodavca, adresa sedišta poslodavca i PIB poslodavca;
2) podaci o opremi za rad čiji je pregled, odnosno provera izvršena (vrsta, fabrički broj, godina proizvodnje, lokacija i namena);
3) broj stručnog nalaza;
4) datum pregleda, odnosno provere;
5) datum sledećeg pregleda, odnosno provere;
6) napomena.
Evidencija o izvršenim pregledima i ispitivanjima električnih i gromobranskih instalacija
Član 11
Evidencija o izvršenim pregledima i ispitivanjima električnih i gromobranskih instalacija vodi se na Obrascu 9, u koji se unose podaci, i to:
1) poslovno ime poslodavca, adresa sedišta poslodavca i PIB poslodavca;
2) podaci o električnim i gromobranskim instalacijama čiji je pregled, odnosno ispitivanje izvršeno;
3) broj stručnog nalaza;
4) datum pregleda, odnosno ispitivanja;
5) datum sledećeg pregleda, odnosno ispitivanja;
6) napomena.
Evidencija o izvršenim ispitivanjima uslova radne sredine
Član 12
Evidencija o izvršenim ispitivanjima uslova radne sredine vodi se na Obrascu 10, u koji se unose podaci, i to:
1) poslovno ime poslodavca, adresa sedišta poslodavca i PIB poslodavca;
2) predmet preventivnih i periodičnih ispitivanja uslova radne sredine, odnosno hemijskih, fizičkih štetnosti (osim jonizujućih zračenja), mikroklime i osvetljenosti i bioloških štetnosti;
3) broj mernih mesta;
4) broj stručnog nalaza/izveštaja;
5) datum ispitivanja;
6) datum sledećeg ispitivanja;
7) napomena.
Evidencija o izdatoj ličnoj zaštitnoj opremi
Član 13
Evidencija o izdatoj ličnoj zaštitnoj opremi vodi se na Obrascu 11, u koji se unose podaci, i to:
1) poslovno ime poslodavca, adresa sedišta poslodavca i PIB poslodavca;
2) podaci o ličnoj zaštitnoj opremi prema aktu o proceni rizika (vrsta, oznaka standarda i dr.);
3) radno mesto;
4) datum izdavanja;
5) rok trajanja (ako postoji prema uputstvu proizvođača);
6) ime i prezime lica koje je izdalo ličnu zaštitnu opremu;
7) naziv dokumenta o zaduženju lične zaštitne opreme (revers, karton zaduženja, otpremnica i sl.).
Evidencija se ne vodi za ličnu zaštitnu opremu za jednokratnu upotrebu.
Rokovi čuvanja evidencija
Član 14
Poslodavac je dužan čuva evidencije, odnosno obrasce, i to:
1) obrasce br. 1, 2, 3, 4, 6, 7 i 11 - 40 godina;
2) obrasce br. 8, 9 i 10 - šest godina od dana prestanka važenja stručnog nalaza, odnosno izveštaja;
3) Obrazac broj 5 - 40 godina, u skladu sa zakonom kojim se uređuje zdravstvena dokumentacija i evidencije u oblasti zdravstva.
Prestanak važenja ranijeg pravilnika
Član 15
Danom početka primene ovog pravilnika prestaje da važi Pravilnik o evidencijama u oblasti bezbednosti i zdravlja na radu ("Službeni glasnik RS", br. 62/07 i 102/15).
Stupanje na snagu Pravilnika
Član 16
Ovaj pravilnik stupa na snagu osmog dana od dana objavljivanja u "Službenom glasniku Republike Srbije", a počinje da se primenjuje od 1. januara 2026. godine.
Samostalni član Pravilnika o izmeni
Pravilnika o načinu vođenja i rokovima čuvanja evidencija u oblasti bezbednosti i zdravlja na radu
("Sl. glasnik RS", br. 38/2025)
Član 2
Ovaj pravilnik stupa na snagu narednog dana od dana objavljivanja u "Službenom glasniku Republike Srbije".
Obrazac 1
EVIDENCIJA O RADNIM MESTIMA SA POVEĆANIM RIZIKOM, ZAPOSLENIMA KOJI OBAVLJAJU POSLOVE NA RADNIM MESTIMA SA POVEĆANIM RIZIKOM I LEKARSKIM PREGLEDIMA ZAPOSLENIH KOJI OBAVLJAJU TE POSLOVE
__________________________
________________________
________________________
Poslovno ime poslodavca
Adresa sedišta poslodavca
PIB poslodavca
Redni broj
Naziv radnog mesta sa povećanim rizikom koje je utvrđeno aktom o proceni rizika
Ime i prezime zaposlenog koji radi na radnom mestu sa povećanim rizikom
Interval vršenja periodičnih lekarskih pregleda izražen u mesecima
Datum izvršenog prethodnog i periodičnog lekarskog pregleda zaposlenog
Datum kada treba da se izvrši sledeći lekarski pregled zaposlenog
Broj lekarskog izveštaja
Ocena zdravstvene sposobnosti
Preduzete mere (raspoređen na drugo radno mesto - poslove)
1.
Prethodni
Periodični
2.
Prethodni
Periodični
__________________________________________
_____________________
Savetnik/saradnik za bezbednost i zdravlje na radu
Poslodavac
Obrazac 2
EVIDENCIJA O POVREDAMA NA RADU
__________________________
________________________
________________________
Poslovno ime poslodavca
Adresa sedišta poslodavca
PIB poslodavca
Redni broj
Naziv radnog mesta na kome je zaposleni radio kada se dogodila povreda
Ime i prezime povređenog
Vreme nastanka povrede na radu (datum, dan u sedmici, čas)
Vrsta povrede (pojedinačna ili kolektivna)
Ocena težine povrede (laka, teška, smrtna povreda na radu)
1.
2.
__________________________________________
_____________________
Savetnik/saradnik za bezbednost i zdravlje na radu
Poslodavac
Obrazac 3
EVIDENCIJA O PROFESIONALNIM BOLESTIMA
__________________________
________________________
________________________
Poslovno ime poslodavca
Adresa sedišta poslodavca
PIB poslodavca
Redni broj
Naziv radnog mesta na kome je zaposleni radio kada je utvrđena profesionalna bolest
Ime i prezime obolelog od profesionalne bolesti
Datum utvrđivanja profesionalne bolesti
1.
2.
__________________________________________
_____________________
Savetnik/saradnik za bezbednost i zdravlje na radu
Poslodavac
Obrazac 4
EVIDENCIJA O ZAPOSLENIMA IZLOŽENIM BIOLOŠKIM ŠTETNOSTIMA GRUPE 3 I/ILI GRUPE 4
__________________________
________________________
________________________
Poslovno ime poslodavca
Adresa sedišta poslodavca
PIB poslodavca
Redni broj
Ime i prezime zaposlenog izloženog biološkim štetnostima grupe 3 i/ili grupe 4
Klasifikacija bioloških štetnosti
Broj stručnog nalaza ili izveštaja
Datum ispitivanja
Datum sledećeg ispitivanja
Datum izvršenog prethodnog i periodičnog lekarskog pregleda zaposlenog
Datum kada treba da se izvrši sledeći lekarski pregled zaposlenog
Broj lekarskog izveštaja
Ocena zdravstvene sposobnosti, odnosno zdravstveno stanje (jesu/nisu utvrđene promene u zdravstvenom stanju)
Napomena
1.
Prethodni
Periodični
Ciljani
2.
Prethodni
Periodični
Ciljani
__________________________________________
_____________________
Savetnik/saradnik za bezbednost i zdravlje na radu
Poslodavac
Obrazac 5
EVIDENCIJA O ZAPOSLENIMA KOJI SU IZLOŽENI KARCINOGENIMA ILI MUTAGENIMA, HEMIJSKIM MATERIJAMA I AZBESTU, KAO I O ZDRAVSTVENOM STANJU I IZLOŽENOSTI
__________________________
________________________
________________________
Poslovno ime poslodavca
Adresa sedišta poslodavca
PIB poslodavca
________________________
_____________________________________________________
Ime i prezime zaposlenog
Naziv radnog mesta na kome je izložen
Redni broj
Naziv karcinogena ili mutagena, hemijske materije i azbesta koji se koristi u toku rada
Identifikacioni broj (CAS, ES ili indeks broj ukoliko su dodeljeni)
Klasa opasnosti
Datum izvršenog prethodnog i periodičnog lekarskog pregleda zaposlenog
Datum kada treba da se izvrši sledeći lekarski pregled zaposlenog
Broj lekarskog izveštaja
Ocena zdravstvene sposobnosti, odnosno zdravstveno stanje (jesu/nisu utvrđene promene u zdravstvenom stanju)
Izloženost (dnevno, nedeljno, mesečno)
Napomena
CAS broj
ES broj
1.
Prethodni
Periodični
Ciljani
2.
Prethodni
Periodični
__________________________________________
_____________________
Savetnik/saradnik za bezbednost i zdravlje na radu
Poslodavac
Obrazac 6
EVIDENCIJA O ZAPOSLENIMA OBUČENIM ZA BEZBEDAN I ZDRAV RAD I PRAVILNO KORIŠĆENJE LIČNE ZAŠTITNE OPREME
__________________________
________________________
________________________
Poslovno ime poslodavca
Adresa sedišta poslodavca
PIB poslodavca
Ime i prezime zaposlenog koji je obučen za bezbedan i zdrav rad i pravilno korišćenje lične zaštitne opreme
Naziv radnog mesta
Opis poslova na tom radnom mestu
Slučaj, odnosno razlog izvršene obuke zaposlenog za bezbedan i zdrav rad
Datum obuke za bezbedan i zdrav rad
Datum provere obučenosti za bezbedan i zdrav rad
teorijske
praktične
teorijske
praktične
Naziv lične zaštitne opreme (ako je korišćenje LZO utvrđeno aktom o proceni rizika)
Datum obuke za pravilno korišćenje lične zaštitne opreme
Opasnosti, odnosno štetnosti sa kojima je zaposleni upoznat prilikom obuke za bezbedan i zdrav rad
Konkretne mere za bezbedan i zdrav rad na tom radnom mestu
Nazivi radnih mesta koja rukovodilac prati i kontroliše
Obaveštenja, uputstva ili instrukcije sa kojima je zaposleni upoznat radi obavljanja procesa rada na bezbedan način
____________________________________________
_____________________
Savetnik/saradnik za bezbednost i zdravlje na radu
Poslodavac
_________________________________________
Zaposleni
Obrazac 7
EVIDENCIJA O PRIMENI MERA ZA BEZBEDNOST I ZDRAVLJE NA RADU ZA DELATNOSTI IZ ČLANA 48. ZAKONA O BEZBEDNOSTI I ZDRAVLJU NA RADU
__________________________
________________________
________________________
Poslovno ime poslodavca
Adresa sedišta poslodavca
PIB poslodavca
Godina:
Mesec:
Lokacija (gradilište/odvojena jedinica):
Danu mesecu
Uočene nepravilnosti
Lice određeno za svakodnevno praćenje i kontrolu
Predlog mera za otklanjanje nepravilnosti
Napomena
1.
2.
3.
4.
5.
6.
7.
8.
9.
10.
11.
12.
13.
14.
15.
16.
17.
18.
19.
20.
21.
22.
23.
24.
25.
26.
27.
28.
29.
30.
31.
____________________________________________
_____________________
Savetnik/saradnik za bezbednost i zdravlje na radu
Poslodavac
Obrazac 8
EVIDENCIJA O IZVRŠENIM PREGLEDIMA I PROVERAMA OPREME ZA RAD
__________________________
________________________
________________________
Poslovno ime poslodavca
Adresa sedišta poslodavca
PIB poslodavca
Redni broj
Podaci o opremi za rad čiji je pregled, odnosno provera izvršena (vrsta, fabrički broj, godina proizvodnje, lokacija i namena)
Broj stručnog nalaza
Datum pregleda, odnosno provere
Datum sledećeg pregleda, odnosno provere
Napomena
1.
2.
__________________________________________
_____________________
Savetnik/saradnik za bezbednost i zdravlje na radu
Poslodavac
Obrazac 9
EVIDENCIJA O IZVRŠENIM PREGLEDIMA I ISPITIVANJIMA ELEKTRIČNIH I GROMOBRANSKIH INSTALACIJA
__________________________
________________________
________________________
Poslovno ime poslodavca
Adresa sedišta poslodavca
PIB poslodavca
Redni broj
Podaci o električnim i gromobranskim instalacijama, čiji je pregled odnosno ispitivanje izvršeno
Broj stručnog nalaza
Datum pregleda, odnosno ispitivanja
Datum sledećeg pregleda, odnosno ispitivanja
Napomena
1.
2.
____________________________________________
_____________________
Savetnik/saradnik za bezbednost i zdravlje na radu
Poslodavac
Obrazac 10
EVIDENCIJA O IZVRŠENIM ISPITIVANJIMA USLOVA RADNE SREDINE
__________________________
________________________
________________________
Poslovno ime poslodavca
Adresa sedišta poslodavca
PIB poslodavca
Redni broj
Predmet preventivnih i periodičnih ispitivanja
Broj mernih mesta
Broj stručnog nalaza/izveštaja
Datum ispitivanja
Datum sledećeg ispitivanja
Napomena
1.
2.
____________________________________________
_____________________
Savetnik/saradnik za bezbednost i zdravlje na radu
Poslodavac
Obrazac 11
EVIDENCIJA O IZDATOJ LIČNOJ ZAŠTITNOJ OPREMI
__________________________
________________________
________________________
Poslovno ime poslodavca
Adresa sedišta poslodavca
PIB poslodavca
Redni broj
Podaci o ličnoj zaštitnoj opremi prema aktu o proceni rizika (vrsta, oznaka standarda i dr.)
Radno mesto
Datum izdavanja
Rok trajanja (ako postoji prema uputstvu proizvođača)
Ime i prezime lica koje je izdalo ličnu zaštitnu opremu
Naziv dokumenta o zaduženju lične zaštitne opreme (revers, karton zaduženja, otpremnica i sl.)
1.
2.
____________________________________________
_____________________
Savetnik/saradnik za bezbednost i zdravlje na radu
Poslodavac