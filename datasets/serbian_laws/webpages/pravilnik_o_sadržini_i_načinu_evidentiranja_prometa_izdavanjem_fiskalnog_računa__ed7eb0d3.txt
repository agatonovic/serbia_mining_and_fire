Title: PRAVILNIKO SADRŽINI I NAČINU EVIDENTIRANJA PROMETA IZDAVANJEM 
 FISKALNOG RAČUNA, NAČINU OTKLANJANJA GREŠKE U EVIDENTIRANJU PROMETA PREKO 
 FISKALNE KASE I O SADRŽINI I VOĐENJU KNJIGE DNEVNIH IZVEŠTAJA
URL: https://www.paragraf.rs/propisi/pravilnik-promet-izdavanje-fiskalnog-racuna-otklanjanje-greske-preko-fiskalne-kase.html
Extracted: 2025-07-06T23:13:44.773196
================================================================================

Sve informacije o propisu nađite
OVDE
.
Tweet
Prijavite se na
mailing listu
!
PRAVILNIK
O SADRŽINI I NAČINU EVIDENTIRANJA PROMETA IZDAVANJEM 
 FISKALNOG RAČUNA, NAČINU OTKLANJANJA GREŠKE U EVIDENTIRANJU PROMETA PREKO 
 FISKALNE KASE I O SADRŽINI I VOĐENJU KNJIGE DNEVNIH IZVEŠTAJA
("Sl. glasnik RS", br. 140/2004 i 44/2018
   - dr. zakon)
Član 1
Ovim pravilnikom uređuje se sadržina fiskalnog računa i način 
 evidentiranja prometa izdavanjem fiskalnog računa iz člana 12 stav 8 Zakona 
 o fiskalnim kasama ("Službeni glasnik RS", broj 135/2004 - u daljem 
 tekstu: Zakon), način otklanjanja greške u evidentiranju prometa preko fiskalne 
 kase iz člana 19 Zakona i sadržina i vođenje knjige dnevnih izveštaja iz člana 
 20 stav 1 Zakona.
1. Sadržina fiskalnog računa i način evidentiranja prometa izdavanjem 
 fiskalnog računa
Član 2**
Fiskalni račun iz člana 12 stav 8 Zakona sadrži sledeće podatke:
1) naziv obveznika i naziv i adresu prodajnog mesta;
2) poreski identifikacioni broj (PIB) obveznika;
3) datum izdavanja i broj fiskalnog računa;
4) vrstu i naziv dobra, odnosno usluge;
5) jedinicu mere;
6) količinu;
7) osnovicu za obračun PDV po jedinici mere;
8) oznaku poreske stope;
9) iznos PDV;
10) vrednost evidentiranog prometa po vrsti dobra, odnosno 
 usluge;
11) ukupnu vrednost evidentiranog prometa;
12) sredstvo plaćanja;
13)** potpis i pečat obveznika.
Fiskalni račun iz stava 1 ovog člana izdaje se na Obrascu FR 
 - Fiskalni račun, koji je odštampan uz ovaj pravilnik i čini njegov sastavni 
 deo.
Fiskalni računi iz stava 1 ovog člana štampaju se u blokovima 
 fiskalnih računa (u daljem tekstu: blok).
Fiskalni računi u svakom bloku su numerisani.
Na unutrašnjem delu zadnje strane bloka odštampan je tekst 
 sledeće sadržine: "Ovaj blok sadrži fiskalne račune u dva
primerka, od broja _______ do broja __________. Overava: (M.P.) _____________".
(potpis)
Član 3
Obveznik najpre popunjava fiskalni račun u dva primerka, i 
 po izvršenoj naplati ukupne vrednosti na koju glasi fiskalni račun, original 
 fiskalnog računa daje kupcu dobara, odnosno korisniku usluga, a kopija ostaje 
 u bloku.
Svi podaci iz člana 2 stav 1 ovog pravilnika moraju biti čitko 
 uneti u fiskalni račun.
Ako obveznik prilikom popunjavanja fiskalnog računa pogrešno 
 unese neki od podataka, takav fiskalni račun se ne izdaje kupcu, već se isti 
 poništava precrtavanjem sa dve paralelne dijagonalne linije i oba primerka ostaju 
 u bloku.
Ako obveznik nije registrovan kao obveznik PDV, u fiskalnom 
 računu, u koloni 6, unosi oznaku poreske stope "A", a u koloni 7. 
 ne iskazuje iznos PDV.
Član 4
Obveznik je dužan da vodi evidenciju o blokovima izdatim u 
 upotrebu. Evidencija o blokovima izdatim u upotrebu vodi se na Obrascu EFRU 
 - Evidencija o blokovima fiskalnih računa izdatim u upotrebu, koji je odštampan 
 uz ovaj pravilnik i čini njegov sastavni deo.
2. Otklanjanje greške u evidentiranju prometa preko fiskalne 
 kase
Član 5
Otklanjanje grešaka u evidentiranju prometa dobara preko fiskalne 
 kase koje nisu otklonjene do trenutka davanja komande fiskalnoj kasi za štampanje 
 fiskalnog isečka mogu se ispravljati samo ako se kupljeno dobro vraća ili se 
 na drugi način vrši reklamacija dobra posle izdavanja fiskalnog isečka, odnosno 
 fiskalnog računa.
Ispravka iz stava 1 ovog člana vrši se nalogom za ispravku, 
 na Obrascu NI - Nalog za ispravku, koji je odštampan uz ovaj pravilnik i čini 
 njegov sastavni deo.
Član 6
Ispravka na Obrascu NI vrši se samo na osnovu originalnog fiskalnog 
 isečka, odnosno fiskalnog računa, na kojem je evidentiran promet konkretnog 
 dobra koje se vraća ili se na drugi način vrši reklamacija tog dobra.
Za svaki fiskalni isečak, odnosno fiskalni račun, na osnovu 
 kojeg se vrši ispravka evidentiranog prometa, popunjava se poseban Obrazac NI, 
 istog dana kada je dobro vraćeno ili na drugi način reklamirano.
Obveznik popunjava Obrazac NI u jednom primerku i ulaže u knjigu 
 dnevnih izveštaja.
Izuzetno od stava 1 ovog člana, Obrazac NI se ne popunjava 
 ako se vrši zamena dobra za dobro iste vrste i vrednosti.
Obrazac NI sa originalnim fiskalnim isečkom, odnosno fiskalnim 
 računom čuva se tri godine.
Rok iz stava 4 ovog člana, računa se od prvog dana naredne 
 godine u odnosu na godinu u kojoj je Obrazac NI sastavljen.
Član 7
Ako se za vraćeno dobro kupcu isplaćuje gotovina ili se vraća 
 više naplaćeni iznos gotovine na ime kupljenih dobara, obveznik na osnovu podataka 
 iz Obrasca NI umanjuje evidentirani dnevni promet za iznos vraćene gotovine.
Ako se kupcu za vraćeno dobro daje dobro druge vrste, ispravka 
 evidentiranog prometa vrši se na Obrascu NI na način iz stava 1 ovog člana, 
 a obveznik je dužan da promet dobra koje je dato u zamenu evidentira preko fiskalne 
 kase, odnosno preko fiskalnog računa.
Umanjivanje prometa iz stava 1 i 2 ovog člana vrši se u knjizi 
 dnevnih izveštaja propisanoj ovim pravilnikom, kao i u evidencijama koje obveznik 
 vodi u skladu sa propisima kojima se uređuje evidentiranje prometa dobara.
Član 8
Ako je pojedinačna vrednost ili ukupna vrednost kupljenih dobara 
 koja se vraćaju ili reklamiraju veća od 500 dinara, u Obrazac NI se obavezno 
 upisuje štampanim slovima ime i prezime kupca, njegov JMBG, a kupac je dužan 
 da se svojeručno potpiše.
U slučaju iz stava 1 ovog člana, ako u Obrazac NI nije upisano 
 ime i prezime kupca, njegov JMBG i svojeručni potpis kupca, takav Obrazac NI 
 je nevažeći.
Za dobra koja se vraćaju ili na drugi način reklamiraju, a 
 čija je pojedinačna vrednost ili ukupna vrednost manja od 500 dinara, podaci 
 o kupcu i njegov svojeručni potpis nisu potrebni.
3. Sadržina i vođenje knjige dnevnih izveštaja
Član 9
Knjiga dnevnih izveštaja iz člana 20 stav 1 Zakona, sastoji 
 se od najmanje 12 listova Obrasca EDI - Evidencija dnevnih izveštaja za mesec_________20__. 
 godine, uz koje se ulažu:
1) odštampani dnevni izveštaji za svaki radni dan u mesecu;
2) kopije popunjenih naloga za ispravku u toku meseca;
3) kopije računa za bezgotovinsko plaćanje izdatih u toku meseca.
Obrazac EDI odštampan je uz ovaj pravilnik i čini njegov sastavni 
 deo.
Član 10
Knjiga dnevnih izveštaja se vodi tako što se svakog radnog 
 dana u Obrascu EDI upisuje dan u mesecu, datum formiranja dnevnog izveštaja, 
 redni broj dnevnog izveštaja, broj sastavljenih Obrazaca NI, broj izdatih fiskalnih 
 računa i broj izdatih računa za bezgotovinsko plaćanje, koji se uz ovaj obrazac 
 hronološkim redom ulažu.
U obrazac EDI podaci se unose na kraju radnog vremena obveznika.
Član 11
Danom početka primene ovog pravilnika, prestaje da važi Pravilnik 
 o načinu evidentiranja prometa u slučaju neispravnosti ili servisiranja fiskalne 
 kase ("Službeni glasnik RS", broj 78/2003), Pravilnik o načinu vršenja 
 ispravke evidentiranog prometa preko fiskalne kase po izdavanju fiskalnog isečka 
 ("Službeni glasnik RS", broj 78/2003) i Pravilnik o sadržini knjige 
 dnevnih izveštaja ("Službeni glasnik RS", broj 78/2003).
Član 12
Ovaj pravilnik stupa na snagu narednog dana od dana objavljivanja 
 u "Službenom glasniku Republike Srbije", a primenjivaće se od 1. januara 
 2005. godine.
Obrazac FR**
__________________________
_______________________
(naziv obveznika)
(datum)
__________________________
(adresa)
PIB _______________________
___________________________
(naziv prodajnog mesta)
__________________________
(adresa prodajnog mesta)
FISKALNI RAČUN
______________________________
(broj)
R.B.
Vrsta i naziv dobra, odnosno usluge
Jed. mere
Kol.
Osnovica za obračun PDV po jedinici mere
Oznaka poreske stope
Iznos PDV
Vrednost
evidentiranog prometa (4x5+7)
1
2
3
4
5
6
7
8
Ukupno dinara:
Napomena: Ovaj fiskalni račun ne smatra se računom iz 
 člana 28 stav 2 tačka 1) Zakona o porezu na dodatu vrednost ("Službeni 
 glasnik RS", br. 84/2004 i 86/2004).
Fiskalni račun sačuvati za slučaj reklamacije
Plaćeno*:
1. u gotovini;
2. čekom;
3. karticom;
4. na poslovni račun.
(M.P.)
_____________________________
(potpis)
*) zaokružiti sredstvo plaćanja
Obrazac EFRU**
Obveznik ______________________
PIB __________________________
Opština ______________________
Datum _______________________
EVIDENCIJA O BLOKOVIMA FISKALNIH RAČUNA
IZDATIM U UPOTREBU
R.b.
Datum
izdavanja
Naziv maloprodajnog objekta
Mesto i adresa objekta
Izdat blok fiskalnih računa
Svojeručni potpis
Od broja
Do broja
Razdužio
Zadužio
1
2
3
4
5
6
7
8
Obrazac NI**
Obveznik _________________________
Adresa poslovne jedinice _____________
PIB ______________________________
Opština __________________________
Datum ___________________________
NALOG ZA ISPRAVKU
broj ___________
1. Umanjuje se promet evidentiran u fiskalnom isečku/fiskalnom 
 računu broj _______________ od _____________ godine, izdatom na fiskalnoj kasi 
 identifikacioni broj __________________________, za iznos ___________________________ 
 dinara na ime vraćenog dobra: _____________________________, jedinica mere: 
 ________________________, količina: __________________________, cena: ________________, 
 vrednost: _________________, iznos poreza: _____________________.
2. Umanjuje se promet evidentiran u fiskalnom isečku/fiskalnom 
 računu broj _____________________________ od ____________________ godine, izdatom 
 na fiskalnoj kasi identifikacioni broj ____________, za iznos ______________ 
 dinara, na ime više naplaćenog iznosa za dobro: ______________________________, 
 jedinica mere: __________________________, količina: _________________________, 
 cena: _______________, vrednost: ___________________.
KUPAC
Ime i prezime: _________________________
JMBG: _______________________
Potpis: _______________________
(M.P.)
______________________________
(Potpis ovlašćenog lica
Prilog: fiskalni isečak/fiskalni račun
______________
Napomena: Nalog za ispravku ne potpisuje se od strane kupca ako je iznos vraćenog 
 novca manji od 500 dinara.
Obrazac EDI**
Obveznik _________________________
Adresa poslovne jedinice _____________
PIB ______________________________
Opština __________________________
EVIDENCIJA
DNEVNIH IZVEŠTAJA
ZA MESEC _____________ 20___. GODINE
Identifikacioni broj fiskalne kase _______________________
Dan u mesecu
Datum formiranja dnevnog izveštaja
Red. broj dnevnog izveštaja
Broj sastavljenih Obrazaca NI
Broj izdatih fiskalnih računa
Broj izdatih računa za bezgotovinsko plaćanje
1
2
3
4
5
6
7
8
9
10
11
12
13
14
15
16
17
18
19
20
21
22
23
24
25
26
27
28
29
30
31
U ________________, _______ god.
Overava:
(M.P.)
____________________________________