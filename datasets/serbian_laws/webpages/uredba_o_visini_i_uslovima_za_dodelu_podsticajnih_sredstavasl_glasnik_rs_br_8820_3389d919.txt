Title: UREDBAO VISINI I USLOVIMA ZA DODELU PODSTICAJNIH SREDSTAVA
URL: https://www.paragraf.rs/propisi/uredba-o-visini-i-uslovima-za-dodelu-podsticajnih-sredstava.html
Extracted: 2025-07-06T23:17:54.590834
================================================================================

Sve informacije o propisu nađite
OVDE
.
Tweet
Prijavite se na
mailing listu
!
UREDBA
O VISINI I USLOVIMA ZA DODELU PODSTICAJNIH SREDSTAVA
("Sl.
glasnik RS", br. 88/2009, 67/2010, 101/2010, 86/2011, 35/2012, 41/2013
- dr. pravilnik, 81/2014 - dr. pravilnik, 30/2015 - dr. pravilnik,
44/2016 - dr. pravilnik, 43/2017 - dr. pravilnik, 45/2018 - dr.
pravilnik, 20/2019 - dr. pravilnik, 49/2020 - dr. pravilnik, 51/2021 -
dr. pravilnik, 49/2022 - dr. pravilnik, 25/2023 - dr. pravilnik, 
71/2023 - izmena dr. pravilnika,  53/2024 - dr. pravilnik i 28/2025 - dr. pravilnik)
Član 1
Ovom uredbom utvrđuje se visina i uslovi za dodelu podsticajnih sredstava za ponovnu 

upotrebu i iskorišćenje otpada kao sekundarne sirovine ili za dobijanje energije i za proizvodnju kesa 

- tregerica za višekratnu upotrebu.
Član 2
Podsticajna sredstva iz člana 1. ove uredbe utvrđuju se u sledećim iznosima, i to:
1) za ponovnu upotrebu i korišćenje otpadne gume kao sekundarne sirovine - 18.390,00 dinara po toni;
2) za tretman otpadnih guma radi dobijanja energije - 3.606,00 dinara po toni;
3) za proizvodnju kesa - tregerica za višekratnu upotrebu debljine preko 20 µm - 6.010,00 dinara po toni;
4) za proizvodnju kesa - tregerica za višekratnu upotrebu debljine preko 20 µm koje sadrže biorazgradive aditive - 8.414,00 dinara po toni.
Podsticajna sredstva iz stava 1. ovog člana isplaćuju se operateru postrojenja za 

ponovno iskorišćenje, odnosno tretman otpadnih guma odnosno proizvođaču plastičnih kesa - tregerica za 

višekratnu upotrebu.
Član 2a
Podsticajna sredstva utvrđuju se za ponovnu upotrebu, reciklažu i korišćenje otpadne 

električne i elektronske opreme kao sekundarne sirovine u sledećim iznosima, i to:
Otpadna električna i elektronska oprema:
razred 1 (veliki kućni aparati):
opasan otpad
43 din./kg
neopasan otpad
5 din./kg
- rashladnih uređaja i klime
108 din./kg
- uređaja za grejanje
13 din./kg
razred 2 (mali kućni aparati)
opasan otpad
58 din./kg
neopasan otpad
5 din./kg
razred 3 (oprema informatičke tehnologije i telekomunikacije) osim:
opasan otpad
58 din./kg
neopasan otpad
5 din./kg
- monitora CRT
86 din./kg
- ostalih monitora
38 din./kg
razred 4 (oprema široke potrošnje za razonodu) osim:
opasan otpad
27 din./kg
neopasan otpad
5 din./kg
- televizijskih aparata CRT
86 din./kg
- ostalih televizijskih aparata
38 din./kg
razred 5 (oprema za osvetljenje)
opasan otpad
32 din./kg
neopasan otpad
5 din./kg
podrazred 5a (fluorescentne, kompaktne, ostale svetiljke)
129 din./kg
razred 6 (električni i elektronski alat)
opasan otpad
48,5 din./kg
neopasan otpad
5 din./kg
razred 7 (igračke, oprema za rekreaciju i sport)
opasan otpad
27 din./kg
neopasan otpad
5 din./kg
razred 8 (medicinski pomoćni uređaji)
opasan otpad
48,5 din./kg
neopasan otpad
5 din./kg
razred 9 (instrumenti za praćenje i nadzor)
opasan otpad
97 din./kg
neopasan otpad
5 din./kg
razred 10 (automati)
opasan otpad
97 din./kg
neopasan otpad
5 din./kg
Visina podsticajnih sredstava za tretiranu otpadnu električnu i elektronsku opremu za 

količine tretirane u 2010. godini iznosi 55 dinara po kilogramu za svih 10 razreda otpadne električne i 

elektronske opreme.
Podsticajna sredstva iz stava 1. ovog člana isplaćuju se operateru postrojenja za 

tretman otpadne električne i elektronske opreme odnosno kolektivnom operateru za upravljanje otpadnom 

električnom i elektronskom opremom.
Član 2b
Podsticajna sredstva utvrđuju se za ponovnu upotrebu, reciklažu i korišćenje otpadnih 

ulja kao sekundarne sirovine u iznosu 50,00  dinara po kilogramu.
Podsticajna sredstva utvrđuju se za tretman otpadnih ulja radi dobijanja energije u 

iznosu od 50,00  din/kg.
Podsticajna sredstva iz stava 1. ovog člana isplaćuju se operateru postrojenja za 

tretman otpadnih ulja.
Član 2v
Podsticajna sredstva utvrđuju se u sledećim iznosima, i to:
1) za ponovnu upotrebu, reciklažu i korišćenje
otpadnih startera, akumulatora, industrijskih baterija i akumulatora -
14,50  dinara po kilogramu;
2) za ponovnu upotrebu, reciklažu i korišćenje otpadnih prenosnih akumulatora ili startera - 145,50    dinara po kilogramu.
Podsticajna sredstva iz stava 1. ovog člana isplaćuju se operateru postrojenja za 

tretman otpadnih akumulatora i baterija.
Član 3
Visina podsticajnih sredstava iz čl. 2, 2a, 2b i 2v
obe uredbe usklađuje se godišnje sa Indeksom potrošačkih cena prema
podacima republičke organizacije nadležne za poslove statistike.
Ministar propisuje usklađene iznose podsticajnih sredstava iz stava 1. ovog člana do 

28. februara tekuće godine.
Član 4
Podsticajna sredstva dodeljuje Fond za zaštitu životne sredine na osnovu javnog 

konkursa, u skladu sa zakonom.
Na javni konkurs mogu se prijaviti samo operateri postrojenja za ponovno 

iskorišćenje, odnosno tretman otpada, koji imaju dozvolu u skladu sa zakonom.
Na javni konkurs za dodelu podsticajnih sredstava za proizvodnju kesa - tregerica za 

višekratnu upotrebu mogu se prijaviti samo proizvođači plastičnih kesa iz člana 2. stav 1. tač. 3) i 4) 

ove uredbe.
Uz prijavu za dodelu podsticajnih sredstava iz stava 1. ovog člana podnosilac prijave 

prilaže:
1) dozvolu za rad koju je operateru postrojenja izdao nadležni organ, u skladu sa 

zakonom;
2) zaključen ugovor sa licima koja imaju dozvolu za sakupljanje, transport i 

skladištenje otpada;
3) kvartalni izveštaj o količini otpada koji je operater postrojenja ponovno 

iskoristio, reciklirao, odnosno tretirao;
3a) za podsticaje iz člana 2. tač. 2) i 3) ove uredbe - isprava o usaglašenosti 

proizvoda sa tehničkim zahtevima kojom se potvrđuje biorazgradljivost plastične kese;
4) nalaz nadležnog inspekcijskog organa kojim se potvrđuje da je operater postrojenja 

ponovno iskoristio, reciklirao, odnosno tretirao otpad u periodu iz tačke 3) ovog stava.
Član 4a
Na javni konkurs za dodelu sredstava za ponovnu upotrebu, reciklažu i korišćenje 

otpadne električne i elektronske opreme može se prijaviti kolektivni operater za upravljanje otpadnom 

električnom i elektronskom opremom:
1) čiji osnivački kapital je najmanje u visini 20% godišnjih troškova tretmana 

otpadne opreme u količini ne manjoj od kapaciteta postrojenja kojim upravlja kolektivni operater;
2) koji upravlja najmanje jednim postrojenjem za tretman otpadne električne i 

elektronske opreme ili ga kontroliše i na čije je ime izdata dozvola za tretman električnog i 

elektronskog otpada.
3)
(brisana)
Uz prijavu za dodelu podsticajnih sredstava iz stava 1. ovog člana podnosilac prijave 

prilaže:
1) plan upravljanja otpadnom električnom i elektronskom opremom;
2) dozvole za rad postrojenja za tretman otpadne električne i elektronske opreme koje 

je izdao nadležni organ, u skladu sa zakonom;
3) zaključen ugovor sa licima koja imaju dozvolu za sakupljanje, transport i 

skladištenje otpada od električne i elektronske opreme;
4) kvartalni izveštaj o količini otpada od električne i elektronske opreme za koje je 

kolektivni operater za upravljanje otpadnom električnom i elektronskom opremom obezbedio tretman;
5) nalaz nadležnog inspekcijskog organa kojim se potvrđuje da je kolektivni operater 

za upravljanje otpadnom električnom i elektronskom opremom u postrojenjima za tretman otpadne 

električne i elektronske opreme obezbedio tretman u skladu sa propisom koji uređuje način i postupak 

upravljanja otpadom od električnih i elektronskih proizvoda.
Član 4b
Kolektivnom operateru za upravljanje otpadnom električnom i elektronskom opremom 

podsticajna sredstva se mogu dodeliti za investiciju u nova postrojenja za upravljanje otpadnom 

električnom i elektronskom opremom, i to:
1) u prvoj godini investicije u visini 70% vrednosti investicije za male privredne 

subjekte, 60% vrednosti investicije za srednje privredne subjekte, odnosno 50% vrednosti investicije za 

velike privredne subjekte, ali ne više od 75% od iznosa koje su na ime naknade za proizvode koji nakon 

upotrebe postaju posebni tokovi otpada uplatile članice kolektivnog operatera za isti period;
2) u drugoj godini investicije u visini 35% vrednosti investicije za male privredne 

subjekte, 30% vrednosti investicije za srednje privredne subjekte, odnosno 25% vrednosti investicije za 

velike privredne subjekte, ali ne više od 37,5% od iznosa koje su na ime naknade za proizvode koji 

nakon upotrebe postaju posebni tokovi otpada uplatile članice kolektivnog operatera za isti period.
Kolektivnom operateru za upravljanje otpadnom električnom i elektronskom opremom 

podsticajna sredstva se mogu dodeliti za investiciju u nova postrojenja za upravljanje otpadnom 

električnom i elektronskom opremom koje ne može biti manjeg kapaciteta na godišnjem nivou od količine 

proizvoda koji nakon upotrebe postaju posebni tokovi otpada a koju članice kolektivnog operatera 

stavljaju godišnje na tržište Republike Srbije.
Uz prijavu za dodelu podsticajnih sredstava iz stava 1. ovog člana podnosilac prijave 

prilaže:
1) glavni projekat postrojenja na koji je saglasnost dalo ministarstvo nadležno za 

poslove životne sredine;
2) ugovore sa izvođačima radova i dobavljačima opreme;
3) izveštaj o izvedenim radovima sa izdatim situacijama i originalnim računima.
Član 5
Po sprovedenom javnom konkursu podsticajna sredstva iz člana 4. ove uredbe dodeljuju 

se ugovorom zaključenim između Fonda za zaštitu životne sredine i korisnika sredstava.
Član 6
Ova uredba stupa na snagu osmog dana od dana objavljivanja u "Službenom glasniku 

Republike Srbije".
Samostalni član Uredbe o izmenama
Uredbe o visini i uslovima za dodelu podsticajnih sredstava
("Sl. glasnik RS", br. 35/2012)
Član 3
Ova uredba stupa na snagu narednog dana od dana objavljivanja u "Službenom glasniku Republike Srbije".