Title: PRAVILNIKO REGISTRU KVALIFIKOVANIH SREDSTAVA ZA KREIRANJE
      ELEKTRONSKIH POTPISA I ELEKTRONSKIH PEČATA
URL: https://www.paragraf.rs/propisi/pravilnik-registar-sredstava-kreiranje-elektronskih-potpisa-i-pecata.html
Extracted: 2025-07-06T23:13:24.670069
================================================================================

Sve informacije o propisu nađite
OVDE
.
Tweet
Prijavite se na
mailing listu
!
PRAVILNIK
O REGISTRU KVALIFIKOVANIH SREDSTAVA ZA KREIRANJE
      ELEKTRONSKIH POTPISA I ELEKTRONSKIH PEČATA
("Sl. glasnik RS", br. 31/2018 i 64/2021)
Predmet
Član 1
Ovim pravilnikom propisuje se sadržaj i način vođenja Registra
  kvalifikovanih sredstava za kreiranje elektronskih potpisa i elektronskih pečata
  (u daljem tekstu: Registar), način podnošenja zahteva za upis u Registar, potrebna
  dokumentacija uz zahtev i obrazac zahteva.
Registar vodi ministarstvo nadležno za poslove informacionog
  društva (u daljem tekstu: Ministarstvo).
Sadržaj Registra
Član 2
Registar sadrži sledeće podatke:
1) redni broj upisa u Registar;
2) naziv sredstva za kreiranje elektronskih potpisa odnosno
  pečata (u daljem tekstu: sredstvo);
3) podaci o podnosiocu zahteva:
(1) poslovno ime proizvođača,
(2) poslovno ime zastupnika proizvođača ili uvoznika
  sredstva, ukoliko zahtev podnosi zastupnik proizvođača ili uvoznik sredstva,
(3) sedište podnosioca zahteva (ulica i broj, mesto,
  poštanski broj i država);
4) vrsta sredstva:
(1) sredstvo za kreiranje elektronskog potpisa,
(2) sredstvo za kreiranje elektronskog pečata;
5) napomena o načinu korišćenja sredstva, ukoliko je predviđeno
  da se sredstvo koristi putem usluge upravljanja kvalifikovanim sredstvom za
  kreiranje elektronskog potpisa odnosno pečata na daljinu;
6) naziv tela za ocenu usaglašenosti sredstava za kreiranje
  kvalifikovanog elektronskog potpisa odnosno pečata (u daljem tekstu: imenovano
  telo);
7) podaci o potvrdi o usaglašenosti sredstva, odnosno izveštaju
  o oceni usaglašenosti sredstva (u daljem tekstu: izveštaj o oceni usaglašenosti),
  i to:
(1) datum izdavanja izveštaj o oceni usaglašenosti sredstva,
(2) dokument izveštaja o oceni usaglašenosti sredstva,
(3) broj izveštaja o oceni usaglašenosti,
(4) broj povlačenja izveštaja o usaglašenosti,
(5) datum povlačenja izveštaja o oceni usaglašenosti;
8) drugi priznati način ocene usaglašenosti u skladu sa članom
  30.3 Uredbe Evropskog parlamenta i Saveta Evropske unije broj 910/2014 od 23.
  jula 2014. godine o elektronskoj identifikaciji i uslugama od poverenja za
  elektronske transakcije na unutrašnjem tržištu, koja zamenjuje Direktivu 1999/93/EC
  (u daljem tekstu: Uredba eIDAS);
9) podaci o izveštaju o usaglašenosti u skladu sa CC (Common
  Criteria), ukoliko postoji:
(1) broj izveštaja o usaglašenosti u skladu sa CC (Common
  Criteria), ukoliko postoji,
(2) naziv tela koje je izdalo izveštaj u usaglašenosti
  u skladu sa CC (Common Criteria),
(3) datum izdavanja izveštaja o usaglašenosti u skladu
  sa CC (Common Criteria), ukoliko postoji,
(4) dokument izveštaja o usaglašenosti u skladu sa CC
  (Common Criteria);
10) broj rešenja o upisu u Registar;
11) datum upisa u Registar;
12) osnov upisa u Registar, koji može da bude:
(1) ocena o usaglašenosti sredstva od strane tela za
  ocenu usaglašenosti sredstava za kreiranje kvalifikovanog elektronskog potpisa
  odnosno pečata (u daljem tekstu: imenovano telo),
(2) ocena o usaglašenosti sredstva od strane Ministarstva, odnosno tela za ocenu usaglašenosti akreditovanog za ocenjivanje usaglašenosti pružaoca kvalifikovanih usluga od poverenja i kvalifikovanih usluga od poverenja koje oni pružaju u skladu sa zakonom;
13) podaci u upisu promena u Registar i to:
(1) broj rešenja o upisu promena u Registar,
(2) datum upisa promena u Registar;
14) podaci o brisanju iz Registra i to:
(1) broj rešenja o brisanju iz Registra,
(2) datum brisanja iz Registra.
Registar sadrži i napomene o eventualnim ograničenjima u korišćenju sredstva za kreiranje elektronskog potpisa odnosno pečata na daljinu, odnosno podatke o rokovima izdavanja i važenja sredstava, ukoliko je njihovo izdavanje i važenje ograničeno.
U Registar se upisuju sve promene podataka iz st. 1. i 2. ovog člana.
U Registar kvalifikovanih sredstava za kreiranje elektronskih potpisa i elektronskih pečata upisuju se i kvalifikovana sredstva za kreiranje elektronskog potpisa i elektronskog pečata sa spiska koji, prema članu 31. Uredbe eIDAS, objavljuje Evropska komisija.
Za kvalifikovana sredstva za kreiranje elektronskih potpisa i elektronskih pečata iz stava 4. ovog člana ne podnosi se zahtev za upis u Registar.
Način vođenja Registra i način objavljivanja
  podataka iz Registra
Član 3
Registar se vodi u papirnom i elektronskom obliku.
Registar u elektronskom obliku javno je dostupna na Internet
  strani Ministarstva.
Način podnošenja zahteva
Član 4
Zahtev za upis u Registar (u daljem tekstu: zahtev) podnosi
  se Ministarstvu, elektronskim putem, na Obrascu 1, koji je odštampan uz ovaj
  pravilnik i čini njegov sastavni deo, i koji se objavljuje na Internet strani
  Ministarstva.
Zahtev iz stava 1. ovog člana i dokumentacija koja se prilaže
  uz zahtev dostavljaju se u formi elektronskog dokumenta u originalu ili u formi
  overenog digitalizovanog akta, u skladu sa Zakonom o elektronskom dokumentu,
  elektronskoj identifikaciji i uslugama od poverenja u elektronskom poslovanju
  (u daljem tekstu: Zakon), na elektronsku adresu Ministarstva.
Zahtev se može podneti i pisanim putem, neposredno ili poštom,
  na Obrascu 1, a dokumentacija koja se prilaže uz zahtev podnosi se u originalu
  ili se prilaže kopija overena od strane nadležnog organa.
Potrebna dokumentacija uz zahtev
Član 5
Podnosilac uz Zahtev prilaže:
1) potvrdu o usaglašenosti, odnosno izveštaj o oceni usaglašenosti
  sredstva izdat od strane imenovanog tela osim kada u slučajevima predviđenim zakonom ocenu usaglašenosti vrši Ministarstvo;
2) potvrdu o uplaćenoj administrativnoj taksi, u skladu sa
  zakonom koji uređuje republičke administrativne takse.
Promena podataka upisanih u Registar
Član 6
Zahtev za promenu podataka upisanih u Registar podnosi se,
  u roku od osam dana od dana nastanka promene, na Obrascu 2, koji je odštampan
  uz ovaj pravilnik i čini njegov sastavni deo i koji se objavljuje na Internet
  strani Ministarstva, na način iz člana 4. ovog pravilnika.
Datum upisa u Registar
Član 7
Upis sredstva u Registar Ministarstvo vrši na dan donošenja
  rešenja o upisu u Registar.
Završna odredba
Član 8
Ovaj pravilnik stupa na snagu osmog dana od dana objavljivanja
  u "Službenom glasniku Republike Srbije".
Obrasce 1 i 2, koji su sastavni deo ovog pravilnika, objavljene u "Sl. glasniku RS", br. 64/2021, možete pogledati
OVDE