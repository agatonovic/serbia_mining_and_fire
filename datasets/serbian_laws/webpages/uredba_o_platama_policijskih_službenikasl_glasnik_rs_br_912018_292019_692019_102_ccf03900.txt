Title: UREDBAO PLATAMA POLICIJSKIH SLUŽBENIKA
URL: https://www.paragraf.rs/propisi/uredba-platama-policijskih-sluzbenika.html
Extracted: 2025-07-06T23:16:55.434501
================================================================================

Sve informacije o propisu nađite
OVDE
.
Tweet
Prijavite se na
mailing listu
!
UREDBA
O PLATAMA POLICIJSKIH SLUŽBENIKA
("Sl. glasnik RS", br. 91/2018, 29/2019,  69/2019, 102/2020,
 113/2020,  5/2021,  23/2021,  60/2021,  83/2021,  125/2021,  27/2022,  83/2022,  38/2023,  44/2023,  6/2024 i 21/2025)
1. Uvodne odredbe
Član 1
Ovom uredbom uređuju se kriterijumi za vrednovanje
poslova policijskih službenika, opšti opisi platnih grupa i
razvrstavanje radnih mesta u platne grupe i platne razrede, visina
koeficijenata i podkoeficijenata plate, kao i način primene obračunske
metode usklađivanja.
Član 2
Ova uredba sadrži posebne delove/priloge koji sadrže
podatke koji su određeni kao tajni podaci u smislu propisa kojima se
uređuje tajnost podataka.
Na delove/priloge iz stava 1. ovog člana primenjuju
se opšte i posebne mere zaštite tajnih podataka propisane zakonom kojim
se uređuje tajnost podataka, kao i podzakonskim propisima donetim na
osnovu tog zakona.
2. Kriterijumi za vrednovanje poslova
Član 3
Pod pojmom kriterijuma za vrednovanje poslova, u
smislu ove uredbe, podrazumeva se standard o položaju nekog radnog
mesta ili posla unutar strukture radnih mesta i poslova u Ministarstvu
unutrašnjih poslova (u daljem tekstu: Ministarstvo).
Razvrstavanje izvršilačkih radnih mesta u platne
grupe i platne razrede vrši se polazeći od sledećih kriterijuma za
vrednovanje poslova: složenost, kompetencije, stepen odgovornosti,
stepen samostalnosti u radu i poslovna komunikacija.
Razvrstavanje rukovodećih radnih mesta u platne grupe
i platne razrede vrši se na osnovu kriterijuma iz stava 2. ovog člana,
kao i rangiranja radnih mesta u odnosu na značaj i posledice odluka
rukovodioca na strateške ciljeve Ministarstva.
Član 4
Složenost poslova je kriterijum kojim se izražava
složenost zadataka, postupaka i metoda rada, potreban stepen
kreativnosti i znanja prilikom izvršavanja zadataka, odnosno donošenja
odluka, kao i u primeni i razvoju novih metoda rada.
Kompetencija je kriterijum kojim se izražava skup
znanja i veština i psiholoških zahteva, koji oblikuju ponašanje
zaposlenog i vode postizanju očekivanih rezultata na radnom mestu.
Stepen odgovornosti je kriterijum kojim se izražava
nivo uticaja odluka na obavljanje poslova i zadataka i ostvarivanja
ciljeva organizacije, kao i odgovornost za sopstveni rad, rezultate i
resurse.
Stepen samostalnosti u radu je kriterijum kojim se
izražava stepen autonomije u radu i odlučivanju koji se ogleda u tome
koliko se posao vrši prema usmerenjima i uputstvima neposredno višeg
rukovodioca, kao i u obimu nadzora potrebnom za obavljanje poslova
određenog radnog mesta.
Poslovna komunikacija je kriterijum kojim se izražava
stepen saradnje i kontakata određenog nivoa, vrste i učestalosti sa
organima i subjektima izvan Ministarstva i organizacionim jedinicama
unutar Ministarstva u svrhu postizanja cilja, odnosno izvršavanja
zajedničkih poslova i zadataka.
Član 5
Kriterijumi za vrednovanje poslova izražavaju se kroz merila i opise merila.
Primena kriterijuma i merila vrši se ocenom njihove
zastupljenosti u opisima poslova radnog mesta i to tako što svaki

kriterijum ostvaruje određeno učešće u ukupnoj vrednosti poslova radnog
mesta, od čega složenost poslova predstavlja 0,20, kompetencije 0,25,
stepen odgovornosti 0,25, stepen samostalnosti u radu 0,15 i poslovna
komunikacija 0,15.
3. Opšti opisi platnih grupa
Član 6
Razvrstavanje radnih mesta u Ministarstvu vrši se u
13 platnih grupa, tako što se nakon vrednovanja poslova radnog mesta,
poslovi istog ili sličnog stepena složenosti razvrstavaju u istu platnu
grupu u skladu sa opštim opisom platne grupe utvrđene ovom uredbom.
Član 7
U prvu platnu grupu razvrstavaju se radna mesta sa sledećim zahtevima:
1) poslovi podrazumevaju obavljanje jednostavnih
rutinskih zadataka koji obuhvataju ograničen obim jasno definisanih
zadataka uz precizno praćenje i primenu osnovnih standardnih radnih
procedura i uputstava, u svrhu osnovnog nivoa održavanja uslova rada;
2) za obavljanje poslova zahteva se srednje obrazovanje;
3) obavljanje poslova podrazumeva odgovornost za pravilnu primenu utvrđenih metoda rada, postupaka i stručnih tehnika;
4) poslovi se obavljaju uz stalan nadzor i instrukcije rukovodioca;
5) obavljanje poslova podrazumeva komuniciranje
unutar uže organizacione jedinice, radi primanja informacija potrebnih
za izvršavanje zadataka.
U drugu platnu grupu razvrstavaju se radna mesta sa sledećim zahtevima:
1) poslovi podrazumevaju obavljanje jednostavnih
rutinskih zadataka niskog nivoa složenosti, u kojima se primenjuju
standardizovana, jasno definisana pravila izvršavanja zadataka prema
jasnim radnim procedurama i uputstvima, u svrhu tehničkog nivoa
održavanja uslova rada;
2) za obavljanje poslova zahteva se srednje obrazovanje;
3) obavljanje poslova podrazumeva odgovornost za
obavljanje sopstvenih zadataka, pravilnu primenu utvrđenih metoda rada,
postupaka i stručnih tehnika;
4) poslovi se obavljaju na osnovu datih instrukcija i uz stalni nadzor rukovodioca;
5) obavljanje poslova podrazumeva komuniciranje
unutar uže organizacione jedinice, radi primanja informacija potrebnih
za izvršavanje zadataka.
U treću platnu grupu razvrstavaju se radna mesta sa sledećim zahtevima:
1) poslovi podrazumevaju obavljanje zadataka koji
nisu rutinski i obuhvataju praćenje i primenu većeg broja
standardizovanih pravila i utvrđenih radnih procedura;
2) za obavljanje poslova zahteva se srednje obrazovanje;
3) obavljanje poslova podrazumeva odgovornost za
obavljanje sopstvenih zadataka, pravilnu primenu utvrđenih metoda rada,
postupaka i stručnih tehnika, koji mogu da podrazumevaju koordinaciju i
nadzor rada manjeg broja zaposlenih;
4) poslovi se obavljaju na osnovu datih instrukcija i uz povremeni nadzor rukovodioca;
5) obavljanje poslova podrazumeva komuniciranje
unutar uže organizacione jedinice, radi primanja informacija potrebnih
za izvršavanje zadataka.
U četvrtu platnu grupu razvrstavaju se radna mesta sa sledećim zahtevima:
1) poslovi podrazumevaju obavljanje poslova koji nisu
rutinski i koji podrazumevaju širi spektar jasno opisanih zadataka i
rešavanje sličnih problema koji se sprovode primenom utvrđenih
procedura, uputstava i metoda rada;
2) za obavljanje poslova zahteva se stečeno visoko obrazovanje u obimu od najmanje 180 ESPB;
3) poslovi podrazumevaju odgovornost za izvršenje zadataka u okviru specifične oblasti rada;
4) zaposleni na osnovu opštih smernica, uz nadzor
rukovodioca odlučuje u opsegu date mu nadležnosti i vrši procenu opcija
kako bi se došlo do najboljeg rešenja;
5) obavljanje poslova podrazumeva komuniciranje
unutar uže organizacione jedinice izuzetno i izvan organizacije, radi
razmene informacija.
Izuzetno u ovu platnu grupu razvrstana su i radna
mesta sa srednjim obrazovanjem koja na osnovu opisa poslova i
kriterijuma za vrednovanje odgovaraju zahtevima IV platne grupe.
U petu platnu grupu razvrstavaju se radna mesta sa sledećim zahtevima:
1) poslovi podrazumevaju obavljanje stručnih poslova
koji podrazumevaju širi spektar jasno opisanih zadataka i rešavanje
sličnih problema koji se sprovode primenom utvrđenih procedura,
uputstava i metoda rada;
2) za obavljanje poslova zahteva se stečeno visoko obrazovanje u obimu od najmanje 180 ESPB;
3) poslovi podrazumevaju odgovornost za izvršenje
zadataka u okviru određene oblasti rada, koji mogu da podrazumevaju
koordinaciju i nadzor rada manjeg broja zaposlenih;
4) zaposleni na osnovu opštih smernica odlučuje na
operativnom nivou i vrši procenu opcija kako bi došao do najboljeg
rešenja uz određeni stepen kreativnosti u izvršenju zadataka i nadzor
rukovodioca;
5) obavljanje poslova podrazumeva komuniciranje
unutar uže organizacione jedinice izuzetno i izvan organizacije, radi
razmene informacija.
Izuzetno u ovu platnu grupu razvrstana su i radna
mesta sa srednjim obrazovanjem koja na osnovu opisa poslova i
kriterijuma za vrednovanje odgovaraju zahtevima V platne grupe.
U šestu platnu grupu razvrstavaju se radna mesta sa sledećim zahtevima:
1) poslovi podrazumevaju obavljanje stručnih zadataka
koji zahtevaju stručnu obradu prikupljenih podataka i njihovo tumačenje
uz primenu utvrđenih metoda rada i procedura. Posao može da zahteva
prikupljanje informacija, istraživanje ili analizu, uz izvestan stepen
kreativnosti pri rešavanju problema ili situacija koje nastaju
relativno često;
2) za obavljanje poslova zahteva se stečeno visoko obrazovanje u obimu od najmanje 240 ESPB;
3) poslovi podrazumevaju odgovornost za izvršenje zadataka u određenoj specijalističkoj oblasti;
4) zaposleni donosi odluke koje se odnose na redovne
poslove i rešavanje uobičajenih problema, dok se za složenija stručna
pitanja zahteva nadzor, opšte i pojedinačne smernice i nadzor
rukovodioca;
5) obavljanje poslova podrazumeva komuniciranje
unutar, izuzetno i izvan organizacije, u cilju razmene informacija u
okviru redovnog obavljanja poslova.
U sedmu platnu grupu razvrstavaju se radna mesta sa sledećim zahtevima:
1) poslovi podrazumevaju obavljanje stručnih poslova
koji obuhvataju širok obim dužnosti i rešavanje različitih problema,
kao i fleksibilnost u radu i planiranje novih mera koje treba
preduzeti;
2) za obavljanje poslova zahteva se stečeno visoko obrazovanje u obimu od najmanje 240 ESPB;
3) poslovi podrazumevaju odgovornost za izvršenje
zadataka u određenoj specijalističkoj oblasti, koji mogu da
podrazumevaju koordinaciju i nadzor rada određenog broja zaposlenih;
4) zaposleni donosi odluke u vezi sa ostvarivanjem
operativnih ciljeva uz prepoznavanje problema i nalaženje rešenja u
okviru utvrđenih procedura i smernica;
5) obavljanje poslova podrazumeva komuniciranje unutar i izvan organizacije, radi konsultacija o složenim pitanjima.
U osmu platnu grupu razvrstavaju se radna mesta sa sledećim zahtevima:
1) poslovi podrazumevaju obavljanje stručnih ili
savetodavnih poslova koji obuhvataju širok obim dužnosti, rešavanje
složenih problema, koji zahtevaju kreativnost u radu i fleksibilan
pristup organizaciji rada;
2) za obavljanje poslova zahteva se stečeno visoko obrazovanje u obimu od najmanje 240 ESPB;
3) poslovi podrazumevaju usmeravanje i savetovanje
drugih zaposlenih, u određenoj specijalističkoj oblasti, odgovornost za
koordiniranje rada, usaglašavanje i doprinos u primeni najbolje prakse.
Poslovi mogu da podrazumevaju rukovođenje stručnim timom zaposlenih ili
organizacionih jedinica, odnosno manje složenom organizacijom i
odgovornost za sve aspekte upravljanja;
4) na ovom nivou donose se odluke, u vezi sa
definisanjem i ostvarenjem operativnih ciljeva, a rad se obavlja
samostalno uz nadzor i opšte smernice rukovodioca odnosno uz nadzor
odgovarajućih nivoa upravljanja;
5) obavljanje poslova podrazumeva komuniciranje unutar i izvan organizacije, radi konsultacija o složenim pitanjima.
U devetu platnu grupu razvrstavaju se radna mesta sa sledećim zahtevima:
1) poslovi podrazumevaju obavljanje umereno složenih
zadataka, stručnih i savetodavnih poslova koji zahtevaju inovativnost u
radu, definisanje provera i izbor najboljih opcija u procesu donošenja
odluke i preduzima mere radi ostvarivanja postavljenih ciljeva
organizacione jedinice kojom rukovodi;
2) za obavljanje poslova zahteva se stečeno visoko
obrazovanje u obimu od najmanje 180 ESPB, odnosno stečeno visoko
obrazovanje u obimu od najmanje 240 ESPB, stečeno stručno znanje kroz
završene oblike stručnog osposobljavanja i usavršavanja, koji su
propisani posebnim propisima;
3) obavljanje poslova podrazumeva odgovornost za
donošenje umereno složenih odluka o definisanju i realizaciji
operativnih ciljeva organizacione jedinice kojom rukovodi, kao i
odgovornost za rukovođenje, vođenje i nadzor nad radom zaposlenih i za
rad organizacione jedinice kojom rukovodi;
4) zaposleni je samostalan u realizaciji postavljenih
ciljeva organizacione jedinice kojom rukovodi, a koja mu je ograničena
smernicama i nadzorom rukovodioca srednjeg nivoa rukovođenja;
5) obavljanje poslova podrazumeva ostvarivanje
kontakata unutar Ministarstva, kao i na lokalnom nivou radi realizacije
postavljenih ciljeva.
Izuzetno u ovu platnu grupu razvrstana su i sledeća
izvršilačka radna mesta koja na osnovu opisa poslova i kriterijuma za
vrednovanje odgovaraju zahtevima IX platne grupe.
U desetu platnu grupu razvrstavaju se radna mesta sa sledećim zahtevima:
1) poslovi podrazumevaju obavljanje složenih zadataka
koji su u nadležnosti organizacione jedinice kojom zaposleni rukovodi u
svrhu ostvarivanja bezbednosne zaštite, koji podrazumevaju stručnost i
inovativnost u radu i preduzimanje mera radi ostvarivanja postavljenih
ciljeva;
2) za obavljanje poslova zahteva se stečeno visoko
obrazovanje u obimu od najmanje 240 ESPB, kao i stečeno stručno znanje
kroz završene oblike stručnog osposobljavanja i usavršavanja, koji su
propisani posebnim propisima;
3) obavljanje poslova podrazumeva odgovornost za
donošenje složenih odluka u vezi sa realizacijom postavljenih ciljeva,
rukovođenje, koordinaciju i nadgledanje rada organizacione jedinice
kojom rukovodi, kao i za pravilnu primenu metodologije rada, postupaka
i tehnika rada;
4) zaposleni je samostalan prilikom realizacije
postavljenih ciljeva i donošenja odluka organizacione jedinice kojom
rukovodi, a u skladu sa uputstvima visokog nivoa rukovođenja;
5) obavljanje poslova podrazumeva stalnu saradnju na
lokalnom nivou sa telima izvan Ministarstva, a po potrebi na
regionalnom nivou.
Izuzetno u ovu platnu grupu razvrstano je izvršilačko
radno mesto koje na osnovu opisa poslova i kriterijuma za vrednovanje
odgovara zahtevima X platne grupe.
U jedanaestu platnu grupu razvrstavaju se radna mesta sa sledećim zahtevima:
1) poslovi podrazumevaju obavljanje veoma složenih
poslova koji podrazumevaju inovativnost, planiranje i realizaciju
strateških ciljeva Ministarstva, a koji podrazumevaju značajno
praktično iskustvo pri rešavanju istih;
2) za obavljanje poslova zahteva se stečeno visoko
obrazovanje u obimu od najmanje 240 ESPB, kao i stečeno stručno znanje
kroz završene oblike stručnog osposobljavanja i usavršavanja, koji su
propisani posebnim propisima;
3) obavljanje poslova podrazumeva odgovornost za
donošenje veoma složenih odluka o planiranju i sprovođenju veoma
složenih stručnih, strateških i organizacionih pitanja bez standardnih
smernica, a koje su usmerene strategijom i dokumentima koji se
primenjuju u Ministarstvu. Zaposleni je odgovoran za saradnju na
regionalnom nivou sa telima izvan Ministarstva, a po potrebi na
nacionalnom nivou, za rukovođenje i koordinaciju rada organizacionih
jedinica kojima rukovodi;
4) zaposleni je samostalan u donošenju odluka i
organizovanju rada, usmeren strategijom i dokumentima koji se
primenjuju u Ministarstvu, odnosno u svojoj liniji rada, a u skladu sa
uputstvima rukovodilaca strateškog nivoa rukovođenja;
5) obavljanje poslova podrazumeva stalnu saradnju na
regionalnom nivou sa telima izvan Ministarstva, a po potrebi na
nacionalnom nivou, radi ostvarenja funkcija i ciljeva Ministarstva, uz
nadzor rukovodioca strateškog nivoa.
U dvanaestu platnu grupu razvrstavaju se radna mesta sa sledećim zahtevima:
1) poslovi podrazumevaju obavljanje najsloženijih
poslova koji podrazumevaju prepoznavanje i ostvarivanje strateških
ciljeva Ministarstva;
2) za obavljanje poslova zahteva se stečeno visoko
obrazovanje u obimu od najmanje 240 ESPB, kao i stečeno stručno znanje
kroz završene oblike stručnog osposobljavanja i usavršavanja, koji su
propisani posebnim propisima;
3) obavljanje poslova podrazumeva odgovornost za
donošenje najsloženijih odluka o strateškim, organizacionim i stručnim
pitanjima, koje su usmerene politikama, strategijom i dokumentima koji
se primenjuju u Vladi Republike Srbije i u Ministarstvu. Zaposleni je
odgovoran za saradnju sa stranim i domaćim telima i za rukovođenje,
koordinaciju i praćenje rada organizacione jedinice kojom rukovodi;
4) zaposleni je samostalan u donošenju odluka i
organizovanju rada, usmeren politikama, strategijom i dokumentima koji
se primenjuju u Vladi Republike Srbije i u Ministarstvu, u skladu sa
smernicama višeg rukovodioca;
5) obavljanje poslova podrazumeva stalnu saradnju sa
telima unutar i izvan Ministarstva radi ostvarenja funkcije i ciljeva
Ministarstva.
U trinaestu platnu grupu razvrstavaju se radna mesta sa sledećim zahtevima:
1) poslovi podrazumevaju obavljanje najsloženijih
poslova koji podrazumevaju prepoznavanje strateških ciljeva od šireg
društvenog i nacionalnog interesa;
2) za obavljanje poslova zahteva se stečeno visoko
obrazovanje u obimu od najmanje 240 ESPB, kao i stečeno stručno znanje
kroz završene oblike stručnog osposobljavanja i usavršavanja, koji su
propisani posebnim propisima;
3) obavljanje poslova podrazumeva odgovornost za
donošenje najsloženijih odluka o strateškim, organizacionim i stručnim
pitanjima od značaja za državu, koje su usmerene politikama,
strategijom i dokumentima koji se primenjuju u Vladi Republike Srbije i
u Ministarstvu. Zaposleni je odgovoran za saradnju sa stranim i domaćim
telima i za rukovođenje, koordinaciju i praćenje rada organizacione
jedinice kojom rukovodi;
4) zaposleni je samostalan u donošenju odluka i
organizovanju rada, usmeren politikama, strategijom i dokumentima koji
se primenjuju u Vladi Republike Srbije i u Ministarstvu;
5) obavljanje poslova podrazumeva stalnu saradnju sa
telima unutar i izvan Ministarstva radi ostvarenja funkcije i ciljeva
Ministarstva.
4. Platni razredi
Član 8
Platni razredi su opisima poslova opredeljene celine koje iskazuju položaj radnog mesta unutar platne grupe.
PLATNI RAZREDI
I
II
III
IV
V
VI
VII
VIII
IX
X
XI
XII
PLATNE
GRUPE
XIII
4.467
4.824
5.003
5.092
5.628
XII
3.305
3.395
3.573
4.645
XI
2.769
2.859
2.948
3.037
3.127
3.216
3.305
X
2.233
2.412
2.501
2.591
2.680
2.769
2.859
2.323
IX
1.497
1.568
1.782
1.876
1.924
2.055
2.144
2.233
2.323
2.412
1.639
1.965
VIII
2.024
2.078
2.099
2.115
2.129
2.135
2.025
2.079
2.100
2.132
2.101
VII
1.865
1.868
1.872
1.886
1.922
1.937
1.939
1.940
1.973
1.980
1.867
1.870
1.885
1.918
1.923
1.971
1.977
1.983
1.921
VI
1.606
1.656
1.708
1.710
1.712
1.715
1.746
1.761
1.762
1.765
1.657
1.711
1.714
1.729
1.763
1.766
1.830
1.659
1.780
V
1.471
1.516
1.526
1.527
1.529
1.543
1.568
1.578
1.581
1.598
1.649
1.473
1.519
1.530
1.544
1.576
1.580
1.595
1.599
1.547
1.596
1.605
IV
1.261
1.313
1.318
1.359
1.366
1.369
1.371
1.373
1.404
1.424
1.464
1.494
1.315
1.342
1.362
1.367
1.370
1.392
1.411
1.442
1.466
1.497
1.316
1.357
1.364
1.421
1.448
III
1.187
1.190
1.210
1.244
1.251
1.263
1.278
1.283
1.301
1.320
1.340
1.188
1.222
1.246
1.252
1.264
1.284
1.302
1.322
1.247
1.266
1.304
1.325
1.249
1.267
1.305
1.307
II
1.077
1.142
1.211
1.144
1.213
1.147
1.214
I
0.845
0.912
0.979
0.981
1.050
1.121
0.846
0.914
0.983
0.848
0.916
0.917
5. Koeficijent kategorizacije
Član 9
Koeficijent kategorizacije čine koeficijent
kategorizacije organizacione jedinice Ministarstva i koeficijent
kategorizacije radnog mesta.
Kategorizacija organizacionih jedinica utvrđena je aktom o unutrašnjem uređenju i sistematizaciji radnih mesta u Ministarstvu.
Koeficijenti kategorizacije organizacionih jedinica utvrđuju se do nivoa policijskih stanica u Direkciji policije.
Koeficijent kategorizacije organizacionih jedinica sektora koje obavljaju poslove u područnim policijskim upravama, utvrđuje se u skladu sa kategorijom tih policijskih uprava, osim centara Sektora unutrašnje kontrole, koji se svrstavaju u istu kategoriju kao sedište Sektora unutrašnje kontrole.
KOEFICIJENTI KATEGORIZACIJE ORGANIZACIONIH JEDINICA
I KATEGORIJA
I PODKATEGORIJA PRVE KATEGORIJE
0.600
II PODKATEGORIJA PRVE KATEGORIJE
0.530
III PODKATEGORIJA PRVE KATEGORIJE
0.460
II KATEGORIJA
I PODKATEGORIJA DRUGE KATEGORIJE
0.390
I KATEGORIJA I PODKATEGORIJA DRUGE KATEGORIJE
0.390
II KATEGORIJA I PODKATEGORIJA DRUGE KATEGORIJE
0.360
III KATEGORIJA I PODKATEGORIJA DRUGE KATEGORIJE
0.330
II PODKATEGORIJA DRUGE KATEGORIJE
0.320
I KATEGORIJA II PODKATEGORIJA DRUGE KATEGORIJE
0.320
II KATEGORIJA II PODKATEGORIJA DRUGE KATEGORIJE
0.290
III KATEGORIJA II PODKATEGORIJA DRUGE KATEGORIJE
0.260
III PODKATEGORIJA DRUGE KATEGORIJE
0.250
I KATEGORIJA III PODKATEGORIJA DRUGE KATEGORIJE
0.250
II KATEGORIJA III PODKATEGORIJA DRUGE KATEGORIJE
0.220
III KATEGORIJA III PODKATEGORIJA DRUGE KATEGORIJE
0.190
POSEBNA
KATEGORIJA
0.690
Član 10
Koeficijent kategorizacije radnog mesta ima sledeće podkoeficijente:
1. podkoeficijent čina/zvanja;
REDNI BROJ
NAZIV ČINA/ZVANJA
KOEFICIJENT
1.
mlađi vodnik policije/mlađi policijski referent/mlađi vodnik vatrogasac
0,080
2.
vodnik policije/policijski referent/vodnik vatrogasac
0,117
3.
vodnik 1. klase policije/viši policijski referent/vodnik 1. klase vatrogasac
0,173
4.
zastavnik policije/mlađi policijski saradnik/mlađi zastavnik vatrogasac
0,210
5.
zastavnik 1. klase policije/policijski saradnik/zastavnik vatrogasac
0,247
6.
potporučnik policije/samostalni policijski saradnik/zastavnik 1. klase vatrogasac
0,395
7.
poručnik policije/viši policijski saradnik/potporučnik vatrogasac
0,345
8.
kapetan policije/mlađi policijski savetnik/poručnik vatrogasac
0,395
9.
major policije/policijski savetnik/kapetan vatrogasac
0,469
10.
potpukovnik policije/samostalni policijski savetnik/major vatrogasac
0,543
11.
pukovnik policije/viši policijski savetnik/potpukovnik vatrogasac
0,642
12.
general policije/pukovnik vatrogasac
0,765
2. podkoeficijent organizacije radnog vremena;
RAD U SMENI
0,145
RAD U TURNUSU
RAD U SMENI I TURNUSU
NEREDOVNOST U RADU
0,038
3. podkoeficijent beneficije;
prva kategorija beneficiranosti USO I
0,038
druga kategorija beneficiranosti USO II
0,030
druga kategorija beneficiranosti USO III
0,023
Policijski službenici za vreme dok obavljaju poslove
kao članovi specijalističkih timova i mirovne misije ostvaruju pravo na
uvećani staž (USO I), ostvaruju i pravo na podkoeficijent beneficije u
skladu sa istim.
6. Obračunska metoda za usklađivanje
Član 11
Prilikom usklađivanja zatečene osnovne plate sa
utvrđenom osnovnom platom, veći procenat rasta plate od predviđenog
ostvaruje policijski službenik na radnom mestu za koje je utvrđena
osnovna plata veća od zatečene osnovne plate, a manji procenat uvećanja
policijski službenik na radnom mestu na kojem je utvrđena osnovna plata
manja od zatečene osnovne plate, primenom matematičke metode kroz
odgovarajuću programsku aplikaciju.
Procenat uvećanja određuje se u odnosu na razliku između zatečene, odnosno dostignute osnovne plate i utvrđene osnovne plate i može biti utvrđen u visini od 1% do 30%, a u zavisnosti od opredeljenih budžetskih sredstva.
Obračunska metoda za usklađivanje primenjuje se dok
se iznos zatečene, odnosno dostignute, osnovne plate ne izjednači sa
iznosom utvrđene osnovne plate u sistemu vrednovanja policijskih
poslova za to radno mesto.
Član 12
Zaposlenom se najkasnije do kraja meseca za prethodni mesec dostavlja obračun plate na posebnom obračunskom listu koji sadrži:
1) podatke o zaposlenom: ime i prezime, JMBG, broj računa i šifru banke;
2) period, odnosno mesec za koji se vrši isplata;
3) visinu osnovice plate, naziv i visinu koeficijenta
i drugih elemenata koji opredeljuju visinu ukupnih primanja za
obračunski period;
4) iznos ukupne bruto i neto isplate i podatke o
ostvarenim satima rada i druge podatke od kojih zavisi iznos isplate
plate ili drugih novčanih primanja u skladu sa šifrarnikom primanja,
poreza i doprinosa i obustava koje su sastavni deo obračunskog lista;
5) ekvivalent obračunske metode iskazan numerički.
Član 13
Ova uredba stupa na snagu narednog dana od dana objavljivanja u "Službenom glasniku Republike Srbije".
Samostalni članovi Uredbe o izmenama
Uredbe o platama policijskih službenika
("Sl. glasnik RS", br. 29/2019)
Član 1
U Uredbi o platama policijskih službenika ("Službeni glasnik RS", broj 91/18) Prilog 5. zamenjuje se novim Prilogom 5.
Član 2
Prilog 6. zamenjuje se novim Prilogom 6.
Član 3
Prilog 7. zamenjuje se novim Prilogom 7.
Član 4
Prilog 8. zamenjuje se novim Prilogom 8.
Član 5
Ova uredba stupa na snagu osmog dana od dana objavljivanja u "Službenom glasniku Republike Srbije".
Samostalni članovi Uredbe o izmenama i dopuni
Uredbe o platama policijskih službenika
("Sl. glasnik RS", br. 69/2019)
Član 2
Prilozi 5-8. zamenjuju se novim prilozima 5-8.
Član 3
Ova uredba stupa na snagu osmog dana od dana objavljivanja u "Službenom glasniku Republike Srbije".
Samostalni članovi Uredbe o izmenama
Uredbe o platama policijskih službenika
("Sl. glasnik RS", br. 102/2020)
Član 1
U Uredbi o platama policijskih službenika ("Službeni
glasnik RS", br. 91/18, 29/19 i 69/19), Prilog 5. zamenjuje se novim
Prilogom 5.
Član 2
Prilog 7. zamenjuje se novim Prilogom 7.
Član 3
Prilog 8. zamenjuje se novim Prilogom 8.
Član 4
Ova uredba stupa na snagu narednog dana od dana objavljivanja u "Službenom glasniku Republike Srbije".
Samostalni članovi Uredbe o izmeni
Uredbe o platama policijskih službenika
("Sl. glasnik RS", br. 113/2020)
Član 1
U Uredbi o platama policijskih službenika ("Službeni glasnik RS",
br. 91/18, 29/19, 69/19 i 102/20), Prilog 8. zamenjuje se novim Prilogom 8.
Član 2
Ova uredba stupa na snagu narednog dana od dana objavljivanja u "Službenom
glasniku Republike Srbije".
Samostalni članovi Uredbe o izmeni
Uredbe o platama policijskih službenika
("Sl. glasnik RS", br. 5/2021)
Član 1
U Uredbi o platama policijskih službenika ("Službeni glasnik RS", br. 91/18, 29/19, 69/19, 102/20 i 113/20), Prilog 8. zamenjuje se novim Prilogom 8.
Član 2
Ova uredba stupa na snagu narednog dana od dana objavljivanja u "Službenom glasniku Republike Srbije".
Samostalni članovi Uredbe o izmenama
Uredbe o platama policijskih službenika
("Sl. glasnik RS", br. 23/2021)
Član 1
U Uredbi o platama policijskih službenika ("Službeni glasnik RS", br. 91/18, 29/19, 69/19, 102/20, 113/20 i 5/21), Prilog 5. zamenjuje se novim Prilogom 5.
Član 2
Prilog 8. zamenjuje se novim Prilogom 8.
Član 3
Ova uredba stupa na snagu narednog dana od dana objavljivanja u "Službenom glasniku Republike Srbije".
Samostalni članovi Uredbe o izmeni
Uredbe o platama policijskih službenika
("Sl. glasnik RS", br. 60/2021)
Član 1
U Uredbi o platama policijskih službenika ("Službeni glasnik RS", br. 91/18, 29/19, 69/19, 102/20, 113/20, 5/21 i 23/21), Prilog 8. zamenjuje se novim Prilogom 8.
Član 2
Ova uredba stupa na snagu narednog dana od dana objavljivanja u "Službenom glasniku Republike Srbije".
Samostalni članovi Uredbe o izmeni
Uredbe o platama policijskih službenika
("Sl. glasnik RS", br. 83/2021)
Član 1
U Uredbi o platama policijskih službenika ("Službeni glasnik RS", br. 91/18, 29/19, 69/19, 102/20, 113/20, 5/21, 23/21 i 60/21), Prilog 8. zamenjuje se novim Prilogom 8.
Član 2
Ova uredba stupa na snagu narednog dana od dana objavljivanja u "Službenom glasniku Republike Srbije".
Samostalni članovi Uredbe o izmeni
Uredbe o platama policijskih službenika
("Sl. glasnik RS", br. 125/2021)
Član 1
U Uredbi o platama policijskih službenika ("Službeni glasnik RS", br. 91/18, 29/19, 69/19, 102/20, 113/20, 5/21, 23/21, 60/21 i 83/21), Prilog 8. zamenjuje se novim Prilogom 8.
Član 2
Ova uredba stupa na snagu narednog dana od dana objavljivanja u "Službenom glasniku Republike Srbije".
Samostalni članovi Uredbe o izmeni
Uredbe o platama policijskih službenika
("Sl. glasnik RS", br. 27/2022)
Član 1
U Uredbi o platama policijskih službenika ("Službeni glasnik RS", br. 91/18, 29/19, 69/19, 102/20, 113/20, 5/21, 23/21, 60/21, 83/21 i 125/21), Prilog 8. zamenjuje se novim Prilogom 8.
Član 2
Ova uredba stupa na snagu narednog dana od dana objavljivanja u "Službenom glasniku Republike Srbije".
Samostalni članovi Uredbe o izmenama
Uredbe o platama policijskih službenika
("Sl. glasnik RS", br. 83/2022)
Član 1
U Uredbi o platama policijskih službenika ("Službeni glasnik RS", br. 91/18, 29/19, 69/19, 102/20, 113/20, 5/21, 23/21, 60/21, 83/21, 125/21 i 27/22), Prilog 5. zamenjuje se novim Prilogom 5.
Član 2
Prilog 6. zamenjuje se novim Prilogom 6.
Član 3
Prilog 8. zamenjuje se novim Prilogom 8.
Član 4
Ova uredba stupa na snagu narednog dana od dana objavljivanja u "Službenom glasniku Republike Srbije".
Samostalni članovi Uredbe o izmenama
Uredbe o platama policijskih službenika
("Sl. glasnik RS", br. 38/2023)
Član 3
Prilozi od 5 do 8 zamenjuju se novim prilozima od 5 do 8.
Član 4
Ova uredba stupa na snagu narednog dana od dana objavljivanja u "Službenom glasniku Republike Srbije".
Samostalni članovi Uredbe o izmeni
Uredbe o platama policijskih službenika
("Sl. glasnik RS", br. 44/2023)
Član 1
U Uredbi o platama policijskih službenika ("Službeni glasnik RS", br. 91/18, 29/19, 69/19, 102/20, 113/20, 5/21, 23/21, 60/21, 83/21, 125/21, 27/22, 83/22 i 38/23), Prilog 5 se menja novim Prilogom 5.
Član 2
Ova uredba stupa na snagu narednog dana od dana objavljivanja u "Službenom glasniku Republike Srbije".
Samostalni članovi Uredbe o izmenama i dopuni
Uredbe o platama policijskih službenika
("Sl. glasnik RS", br. 6/2024)
Član 3
Prilog 8. zamenjuje se novim Prilogom 8.
Član 4
Ova uredba stupa na snagu narednog dana od dana objavljivanja u "Službenom glasniku Republike Srbije", a primenjuje se od plate za mesec januar 2024. godine.
Samostalni članovi Uredbe o izmenama
Uredbe o platama policijskih službenika
("Sl. glasnik RS", br. 21/2025)
Član 3
Prilog 5. zamenjuje se novim Prilogom 5.
Član 4
Prilog 6. zamenjuje se novim Prilogom 6.
Član 5
Prilog 8. zamenjuje se novim Prilogom 8.
Član 6
Ova uredba stupa na snagu narednog dana od dana objavljivanja u "Službenom glasniku Republike Srbije", a primenjuje se od plate za mesec mart 2025. godine.