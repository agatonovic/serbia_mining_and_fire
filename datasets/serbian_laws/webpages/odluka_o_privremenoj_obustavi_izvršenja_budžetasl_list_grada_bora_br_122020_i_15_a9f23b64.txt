Title: ODLUKAO PRIVREMENOJ OBUSTAVI IZVRŠENJA BUDŽETA
URL: https://www.paragraf.rs/propisi/odluka-o-privremenoj-obustavi-izvrsenja-budzeta-bora.html
Extracted: 2025-07-06T23:08:35.761005
================================================================================

Sve informacije o propisu nađite
OVDE
.
Tweet
Prijavite se na
mailing listu
!
ODLUKA
O PRIVREMENOJ OBUSTAVI IZVRŠENJA BUDŽETA
("Sl. list grada Bora", br. 12/2020 i 15/2020)
Član 1
Nalaže se Odeljenju za finansije i javne nabavke da privremeno obustavi izvršenje određenih rashoda i izdataka svim korisnicima sredstava budžeta grada Bora.
Član 2
Od privremene obustave izvršenja iz člana 1. ove Odluke izuzimaju se:
- kategorija 41 - Rashodi za zaposlene;
- grupa konta 421 - Stalni troškovi;
- grupa konta 424 - Specijalizovane usluge (isključivo za medicinske usluge i novčane nadoknade koja pripada pripadnicima aktivne rezereve u visini od 10% od prosečne zarade po zaposlenom u Republici Srbiji u prethodnom mesecu u skladu sa članom 85. Zakona o smanjenju rizika od katastrofa i upravljanju vanrednim situacijama);
- 425 -Tekuće popravke i održavanje (isključivo za Zimsko održavanje puteva na teritoriji grada Bora zbog obilnih snežnih padavina)
- grupa konta 426 - Materijal (isključivo za medicinski, laboratorijski materijali, sredstva za održavanje higijene i gorivo);
- kategorija 44 - Otplata kamata i prateći troškovi zaduživanja;
- grupa konta 451 - Subvencije javnim nefinansijskim preduzećima i organizacijama (Isključivo za rashode za zaposlene odnosno za namenu rashoda kategorije 41)
- grupa konta 463 - Transferi ostalim nivoima vlasti (za sledeće namene: 41, 421, 424, 426, 44, 47 i 48);
- grupa konta 464 - Dotacije organizacijama za obavezno socijalno osiguranje;
- grupa konta 465 - Ostale dotacije i transferi (isključivo za Ostale tekuće dotacije po zakonu - invalidi)
- kategorija 47 - Socijalno osiguranje i socijalna zaštita;
- kategorija 48 - Ostali rashodi (dotacije Crvenom krstu Srbije - Crvenom krstu Zaječar, političkim strankama u skladu sa Zakonom o finansiranju političkih aktivnosti, Porezi, obavezne takse, kazne i penali, novčane kazne i penali po rešenju sudova i naknada štete za povrede ili štetu nanetu od strane državnih organa);
- klasa 6 - Izdaci za otplatu glavnice i nabavku finansijske imovine.
Član 3
Nalaže se korisnicima sredstava budžeta grada Bora da ne preuzimaju obaveze za rashode i izdatke, koji nisu izuzeti od privremene obustave izvršenja, kao i da preduzmu mere i aktivnosti za odlaganje izmirivanja već preuzetih obaveza.
Član 4
Nalaže se korisnicima budžeta grada Bora da:
- zaustave preuzimanje obaveza za rashode i izdatke, koji nisu izuzeti od privremene obustave izvršenja;
- predlože produženje ugovornog roka za plaćanje i da preduzmu mere i aktivnosti za odlaganje izmirivanja već preuzetih obaveza;
- zaustave davanje odobrenja za zaključenje ugovora;
- zaustave korišćenje kvota.
Član 5
Ova odluka će se podneti na potvrđivanje Skupštini grada Bora, čim ona bude u mogućnosti da se sastane.
Član 6
Odluka stupa na snagu danom objavljivanja u "Službenom listu grada Bora".