Title: AUTENTIČNO TUMAČENJEODREDBE ČLANA 2. STAV 1. TAČKA 3) ZAKONA O SPREČAVANJU KORUPCIJE ("SLUŽBENI GLASNIK RS", BR. 35/19 I 88/19)
URL: https://www.paragraf.rs/propisi/autenticno-tumacenje-odredbe-clana-2-stav-1-tacka-3-zakona-o-sprecavanju-korupcije.html
Extracted: 2025-07-06T23:07:52.193506
================================================================================

Sve informacije o propisu nađite
OVDE
.
Tweet
Prijavite se na
mailing listu
!
AUTENTIČNO TUMAČENJE
ODREDBE ČLANA 2. STAV 1. TAČKA 3) ZAKONA O SPREČAVANJU KORUPCIJE ("SLUŽBENI GLASNIK RS", BR. 35/19 I 88/19)
("Sl. glasnik RS", br. 11/2021)
Odredba člana 2. stav 1. tačka 3) Zakona o sprečavanju korupcije glasi:
"3) "javni funkcioner" je svako izabrano, postavljeno ili imenovano lice u organu javne vlasti, osim lica koja su predstavnici privatnog kapitala u organu upravljanja privrednog društva koje je organ javne vlasti;"
Ovu odredbu treba razumeti tako da se odnosi i primenjuje na lica koja su neposredno birana od strane građana i lica koje bira, postavlja ili imenuje Narodna skupština, predsednik Republike, Vrhovni kasacioni sud, Visoki savet sudstva, Državno veće tužilaca, Vlada Republike Srbije, skupština autonomne pokrajine, vlada autonomne pokrajine i organi jedinica lokalne samouprave.
Ovo autentično tumačenje objaviti u "Službenom glasniku Republike Srbije".