Title: UREDBAO USLOVIMA I NAČINU KORIŠĆENJA SISTEMA ZA UPRAVLJANJE FAKTURAMA
URL: https://www.paragraf.rs/propisi/uredba-o-uslovima-i-nacinu-koriscenja-sistema-za-upravljanje-fakturama.html
Extracted: 2025-07-06T23:17:28.176152
================================================================================

Sve informacije o propisu nađite
OVDE
.
Tweet
Prijavite se na
mailing listu
!
UREDBA
O USLOVIMA I NAČINU KORIŠĆENJA SISTEMA ZA UPRAVLJANJE FAKTURAMA
("Sl. glasnik RS", br. 69/2021,  132/2021 i 46/2022)
Član 1
Ovom uredbom uređuju se uslovi i način korišćenja sistema za upravljanje fakturama.
Član 2
Elektronske fakture izdate u okviru transakcija koje uključuju dužnika koji je subjekt javnog sektora koji ima više nivoa saglasnosti i koji ne poseduje svoj sistem ili deo sistema za upravljanje fakturama mogu da se primaju preko sistema za upravljanje fakturama koji predstavlja veb aplikaciju koju uspostavlja i kojom upravlja odgovarajuća služba Vlade.
Registracija za pristup i korišćenje sistema za upravljanje fakturama vrši se u skladu sa odredbama Zakona o elektronskom fakturisanju ("Službeni glasnik RS", br. 44/21 i 129/21 - u daljem tekstu: Zakon) i internim tehničkim uputstvom koje se objavljuje na internet stranici Ministarstva finansija i koje sadrži tehnička objašnjenja za rad u sistemu (u daljem tekstu: interno tehničko uputstvo).
Prijava na sistem za upravljanje fakturama vrši se preko veb portala - Sistem za upravljanje fakturama najmanje šemom srednjeg nivoa pouzdanosti elektronske identifikacije.
Član 3
Prijem elektronskih faktura u sistemu za upravljanje fakturama, kao i ostalo upravljanje elektronskim fakturama primljenim preko ovog sistema vrši se posredstvom sistema elektronskih faktura koji je integrisan sa sistemom za upravljanje fakturama, a u skladu sa internim tehničkim uputstvom.
Integracija sistema elektronskih faktura i sistem za upravljanje fakturama naročito omogućava:
1) prijem elektronskih faktura u sistem za upravljanje fakturama i generisanje jedinstvenog identifikatora fakture;
2) pregled liste elektronskih faktura i pojedinačne elektronske fakture.
Svaka izmena u statusu elektronske fakture u sistemu za upravljanje fakturama se automatski prenosi u sistem elektronskih faktura. U slučaju neusaglašenosti podataka o statusu elektronske fakture, podatak o statusu elektronske fakture iz sistema elektronskih faktura će se smatrati verodostojnim.
Član 4
Da bi elektronska faktura bila primljena u sistem za upravljanje fakturama, neophodno je da bude obezbeđen jedinstveni broj korisnika javnih sredstava za dužnika, kao i da elektronska faktura sadrži sledeće podatke:
1) broj elektronske fakture;
2) datum izdavanja elektronske fakture;
3) broj ugovora;
4) ukupan iznos elektronske fakture.
Član 5
Sistem za upravljanje fakturama sadrži podatke o:
1) elektronskim fakturama, i to:
- naziv i jedinstveni broj korisnika javnih sredstava za dužnika,
- broj elektronske fakture,
- datum izdavanja elektronske fakture,
- ukupan iznos elektronske fakture,
- komentar poverioca, odnosno dužnika;
2) poveriocima i dužnicima, i to:
- jedinstveni broj korisnika javnih sredstava ukoliko je poverilac, odnosno dužnik korisnik javnih sredstava,
- naziv,
- matični broj,
- poreski identifikacioni broj,
- adresa elektronske pošte.
Član 6
Ova uredba stupa na snagu osmog dana od dana objavljivanja u "Službenom glasniku Republike Srbije", a primenjuje se od 1. maja 2022. godine.
Subjekt javnog sektora koji ima više nivoa saglasnosti i koji ne poseduje svoj sistem ili deo sistema za upravljanje fakturama može da prima elektronske fakture preko sistema za upravljanje fakturama i pre 1. maja 2022. godine, a najranije od 11. aprila 2022. godine.
Samostalni član Uredbe o izmenama
Uredbe o uslovima i načinu korišćenja sistema za upravljanje fakturama
("Sl. glasnik RS", br. 132/2021)
Član 3
Ova uredba stupa na snagu narednog dana od dana objavljivanja u "Službenom glasniku Republike Srbije".