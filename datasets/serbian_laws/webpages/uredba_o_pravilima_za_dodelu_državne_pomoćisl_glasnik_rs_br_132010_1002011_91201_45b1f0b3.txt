Title: UREDBAO PRAVILIMA ZA DODELU DRŽAVNE POMOĆI
URL: https://www.paragraf.rs/propisi/uredba-pravilima-dodelu-drzavne-pomoci.html
Extracted: 2025-07-06T23:17:04.262212
================================================================================

Sve informacije o propisu nađite
OVDE
.
Tweet
Prijavite se na
mailing listu
!
UREDBA
O PRAVILIMA ZA DODELU DRŽAVNE POMOĆI
("Sl. glasnik RS", br. 13/2010, 100/2011, 91/2012, 37/2013, 97/2013, 119/2014, 23/2021 - dr. uredbe, 62/2021 - dr. uredbe, 99/2021 - dr. uredbe, 20/2023 - dr. uredba, 43/2023 - dr. uredba, 48/2023 - dr. uredba i 17/2025 - dr. uredba)
I OSNOVNE ODREDBE
Član 1
Ovom uredbom bliže se uređuju pravila za dodelu
državne pomoći, odnosno za ocenu dozvoljenosti prijavljene, odnosno
dodeljene državne pomoći, i pravni poredak Republike Srbije usklađuje
sa sadržinom instrumenata tumačenja koje su u vezi sa državnom pomoći
usvojile institucije Evropske zajednice.
Član 1a
Davalac državne pomoći dužan je da se pri dodeli
državne pomoći unapred određenom korisniku pridržava ove uredbe, kao i
pravila o državnoj pomoći sadržanih u potvrđenim međunarodnim
ugovorima, koja nisu obuhvaćena ovom uredbom.
Akt koji je osnov za dodelu državne pomoći
korisnicima koji nisu unapred određeni mora, u pogledu uslova za dodelu
državne pomoći, biti u skladu sa ovom uredbom.
Član 2**
Pojedini izrazi upotrebljeni u ovoj uredbi imaju sledeće značenje:
1)
privredni subjekat
(korisnik državne
pomoći) je svako pravno i fizičko lice koje, nezavisno od pravnog
oblika i načina finansiranja, u obavljanju delatnosti proizvodnje ili
prometa robe ili pružanja usluga na tržištu koristi državnu pomoć u
bilo kom obliku, izuzev privrednog subjekta u postupku privatizacije.
tač. 2)-4)
(brisane)
tač. 5)** (
prestala da važi
)
Privredni subjekt je u teškoćama:
(1) ako je odgovornost za njegove dugove
ograničena a izgubio je više od polovine osnovnog kapitala, od čega je
u poslednjih 12 meseci izgubio više od četvrtine osnovnog kapitala;
(2) ako najmanje jedno lice neograničeno
odgovara za njegove dugove, a u finansijskim izveštajima prikazano je
da je njegov kapital smanjen za više od polovine, od čega je u
poslednjih 12 meseci izgubljeno više od četvrtine kapitala;
(3) ako ispunjava uslove za otvaranje stečajnog postupka.
Privredni subjekt je u teškoćama i ako nije ispunjen
nijedan uslov iz stava 1. ove tačke, ako postoje očigledni pokazatelji
koji ukazuju na to da je u teškoćama, kao što su rast gubitaka,
smanjenje ukupnog prihoda, rast zaliha, višak kapaciteta, smanjenje
novčanih tokova, rast duga, porast troškova kamata i pad ili nulta neto
vrednost imovine. U najvećim teškoćama je privredni subjekt koji je
nesposoban za plaćanje (insolventan) ili nad kojim je otvoren stečajni
postupak.
Privrednom subjektu u teškoćama, u svakom slučaju,
državna pomoć može da se dodeli samo ako dokaže da ne može da se
oporavi sopstvenim sredstvima, sredstvima svojih vlasnika/akcionara,
poverilaca ili sredstvima iz drugih izvora na tržištu.
Privredni subjekt koji je osnovan pre manje od tri
godine ne smatra se privrednim subjektom u teškoćama, izuzev ako je reč
o malom ili srednjem privrednom subjektu koji ispunjava uslove za
otvaranje stečajnog postupka;
6)
veliki projekat ulaganja
je ulaganje u osnovna sredstva sa opravdanim troškovima većim od 50 miliona evra;
7)
(brisana)
8)
opravdani troškovi
su troškovi za koje je dozvoljeno dodeliti državnu pomoć;
9)
visina državne pomoći
(intenzitet) je iznos državne pomoći izražen kao procenat opravdanih troškova;
10
) početno ulaganje
je ulaganje u materijalnu i nematerijalnu imovinu, i to u slučaju:
(1) započinjanje obavljanja nove poslovne delatnosti,
(2) proširenja postojeće delatnosti,
(3) diversifikacija postojećeg proizvodnog programa u nove, dodatne proizvode,
(4) bitne promene u celokupnom proizvodnom procesu postojeće delatnosti,
(5) sticanja sredstava koja su u neposrednoj
vezi sa privrednim subjektom pod uslovom da je taj privredni subjekat
zatvoren ili bi bio zatvoren da nije kupljen od strane nezavisnog
investitora po tržišnim uslovima;
11)
materijalna imovina
je imovina koja se odnosi na: zemljište, zgrade, građevine, postrojenja, mašine i opremu;
12)
nematerijalna imovina
je imovina koja nastaje prenosom tehnologije, sticanjem patentnih prava, licenci, znanja i iskustava (
know-how
) ili nepatentiranog tehničkog znanja;
13)
troškovi zarada
su ukupan iznos koji
korisnik državne pomoći stvarno plaća za rad zaposlenog i obuhvataju
bruto zaradu, tj. zaradu koja sadrži porez i doprinose za obavezno
socijalno osiguranje koji se plaćaju iz zarade, kao i doprinose koji se
plaćaju na zaradu;
14)
operativna državna pomoć
je pomoć
namenjena pokrivanju dela tekućih rashoda privrednog subjekta (troškova
zarada, transportnih troškova, troškova zakupa i dr);
15)
lice
koje se teže zapošljava je ono koje:
1) nije bilo u redovnom radnom odnosu u proteklih šest meseci, ili
2) nije steklo srednje obrazovanje ili stručne kvalifikacije, ili
3) starije je od 50 godina, ili
4) živi kao odrasli samac sa jednom ili više izdržavanih osoba, ili
5) radi u sektoru ili u struci u Republici
Srbiji u kojoj je neravnoteža između polova bar 25% veća od prosečne
neravnoteže između polova u svim ekonomskim (privrednim) sektorima, a
pripada tom premalo zastupljenom polu; ili pripada etničkoj manjini u
Republici Srbiji kojoj je potreban razvoj njenog lingvističkog profila,
stručnog usavršavanja ili radnog iskustva kako bi poboljšala izglede za
stalno zaposlenje;
16)
lice sa invaliditetom
je lice kome je priznat invaliditet u skladu sa propisima Republike Srbije;
16a)
zaštićeno zapošljavanje
u privrednom subjektu je ako najmanje 50% zaposlenih čine lica sa invaliditetom;
17)
rizični kapital
je finansiranje u obliku
vlasničkog kapitala ili u obliku sličnom vlasničkom kapitalu u ranim
fazama nastanka i ranog razvoja privrednog subjekta (faza započinjanja,
osnivanja i razvoja);
18)
usluge od opšteg ekonomskog interesa
su
delatnosti, odnosno poslovi kojima se obezbeđuje ostvarivanje prava
građana, odnosno zadovoljavanje potreba građana i organizacija, kao i
ostvarivanje drugih zakonom utvrđenih interesa u određenim oblastima.
Mali, srednji i veliki
privredni subjekti (broj zaposlenih i finansijske granice kao merila za
određivanje vrste privrednog subjekta)
Član 2a
Mali privredni subjekt je privredni subjekt za koji
se na osnovu čl. 2b-2g ove uredbe utvrdi da ima manje od 50 zaposlenih
i ako je njegov godišnji promet i/ili ukupan godišnji bilans manji od
10 miliona evra u dinarskoj protivvrednosti.
Srednji privredni subjekt je privredni subjekt za
koji se na osnovu čl. 2b-2g ove uredbe utvrdi da ima između 50 i 250
zaposlenih i ako je njegov godišnji promet manji od 50 miliona evra
i/ili ukupan godišnji bilans manji od 43 miliona evra u dinarskoj
protivvrednosti.
Veliki privredni subjekt je privredni subjekt koji nije srednji ili mali privredni subjekt.
Nezavisni, partnerski i
povezani privredni subjekti, kao merila koja se uzimaju u obzir pri
računanju broja zaposlenih i finansijskih granica
Član 2b
Nezavisni privredni subjekt je privredni subjekt koji nije partnerski privredni subjekt, niti povezani privredni subjekt.
Partnerski privredni subjekti su privredni subjekti
koji nisu povezani privredni subjekti i između kojih postoji sledeći
odnos: jedan privredni subjekt (privredni subjekt koji je viši u
vlasničkom nizu), sam ili zajedno s jednim ili više povezanih
privrednih subjekata, ima 25% ili više kapitala ili glasačkih prava u
drugom privrednom subjektu (privredni subjekt koji je niži u vlasničkom
nizu).
Privredni subjekt, ipak, smatra se nezavisnim i stoga
bez privrednog subjekta partnera, ako 25% kapitala ili glasačkih prava
u njemu dostignu ili prestignu ulagači, koji pojedinačno ili zajedno
nisu povezani sa privrednim subjektom, a to su:
1) javna investiciona društva, društva s rizičnim
kapitalom, pojedinci ili grupe pojedinaca čija je redovna delatnost
ulaganje rizičnog kapitala i koji ulažu vlasnički kapital u poslove
koji se ne kotiraju na berzi (tzv. poslovni anđeli), ako su njihova
zajednička ulaganja u isti privredni subjekt manja od 1.250.000 evra u
dinarskoj protivvrednosti;
2) univerziteti ili neprofitni istraživački centri;
3) institucionalni ulagači, uključujući regionalne razvojne fondove;
4) samostalni organ lokalne samouprave koja ima u
godišnjem budžetu manje od 10 miliona evra u dinarskoj protivvrednosti
i manje od 5.000 stanovnika.
Povezani privredni subjekti su privredni subjekti između kojih postoji neki od sledećih odnosa:
1) jedan privredni subjekt ima većinu glasačkih prava akcionara ili članova u drugom privrednom subjektu;
2) jedan privredni subjekt ima pravo da imenuje ili
razreši većinu članova uprave ili nadzornog odbora u drugom privrednom
subjektu;
3) jedan privredni subjekat ima dominantan uticaj u
drugom privrednom subjektu na osnovu ugovora zaključenog s tim drugim
privrednim subjektom ili odredbe u statutu tog drugog privrednog
subjekta;
4) jedan privredni subjekt, koji je akcionar ili član
u drugom privrednom subjektu, samostalno kontroliše, na osnovu dogovora
sa ostalim akcionarima ili članovima u tom drugom privrednom subjektu,
većinu glasačkih prava akcionara ili članova u tom drugom privrednom
subjektu.
Dominantan uticaj u drugom privrednom subjektu ne
postoji ako ulagači iz stava 3. ovog člana nisu neposredno ili posredno
uključeni u upravljanje tim drugim privrednim subjektom, bez obzira na
njihova prava koja imaju kao vlasnici kapitala.
Povezani privredni subjekti su i oni privredni
subjekti između kojih postoji, preko jednog ili više privrednih
subjekata, neki od odnosa opisanih u stavu 4. ovog člana kao i
privredni subjekti koji imaju jednog ili više ulagača iz stava 3. ovog
člana.
Povezani privredni subjekti su i oni privredni
subjekti između kojih postoji, preko jednog fizičkog lica ili grupe
fizičkih lica koja posluju zajedno, neki od odnosa opisanih u stavu 4.
ovog člana, ako privredni subjekti svoju delatnost ili deo svoje
delatnosti obavljaju na istom relevantnom tržištu ili na susednim
tržištima.
"Susedno tržište" je tržite proizvoda ili usluga koje
se na vertikalnom nivou nalazi direktno iznad ili ispod relevantnog
tržišta.
Privredni subjekt nije mali ili srednji privredni
subjekt ni ako javni organ sam ili više njih zajednički, neposredno ili
posredno, kontrolišu 25% ili više kapitala ili glasačkih prava u
privrednom subjektu.
Privredni subjekt može dati izjavu o svom statusu
nezavisnog privrednog subjekta, partnerskog privrednog subjekta ili
povezanog privrednog subjekta, kao i izjavu o podacima iz člana 2a ove
uredbe. Tu izjavu privredni subjekt može dati i kad je kapital tako
raspoređen da ne može tačno da se odredi u čijoj je svojini, s tim što
privredni subjekt može onda u dobroj veri izjaviti da se osnovano može
pretpostaviti da jedan ili više međusobno povezanih privrednih
subjekata nema u svojini 25% ili više kapitala. Davanje ovakvih izjava
ne utiče na mogućnost proveravanja i ispitivanja njihove tačnosti.
Podaci koji služe za određivanje broja zaposlenih i finansijskih granica i referentno razdoblje
Član 2v
Podaci o broju zaposlenih i finansijskim granicama su
podaci koji se odnose na poslednje odobreno računovodstveno razdoblje i
izračunavaju se na godišnjoj osnovi. Podaci se uzimaju u obzir počev od
dana zaključivanja poslovnih knjiga. Visina prometa izračunava se bez
poreza na dodatu vrednost (PDV) i ostalih posrednih poreza.
Ako privredni subjekt na dan zaključivanja poslovnih
knjiga utvrdi da je na godišnjoj osnovi premašio broj zaposlenih ili
finansijske granice iz člana 2a ove uredbe ili da je pao ispod tog
broja, odnosno granice, on stiče ili gubi položaj malog ili srednjeg
privrednog subjekta samo ako se to ponovi u toku dva uzastopna
računovodstvena razdoblja.
Kod novoosnovanih privrednih subjekata čiji redovni
godišnji finansijski izveštaji nisu još odobreni, podaci se izvode
putem procene u dobroj veri, tokom poslovne godine.
Broj zaposlenih
Član 2g
Broj zaposlenih odgovara broju godišnjih radnih
jedinica (u daljem tekstu: GRJ), tj. broju zaposlenih s punim radnim
vremenom koji su radili u privrednom subjektu ili u njegovo ime tokom
cele referentne godine. Rad lica koja nisu radila celu referentnu
godinu, lica koja su radila nepuno radno vreme, bez obzira na to koliko
je trajalo to radno vreme, i rad sezonskih radnika (na osnovu ugovora o
radu ili ugovora o obavljanju privremenih i povremenih poslova) uzima
se kao deo GRJ.
Osoblje privrednog subjekta čine:
1) zaposleni;
2) lica koja rade za podređeni privredni subjekt ako se smatraju zaposlenim;
3) vlasnici - menadžeri;
4) partneri koji su redovno uključeni u delatnost
privrednog subjekta i koji imaju koristi od finansijskih prednosti
privrednog subjekta.
Pripravnici ili studenti koji su na stručnoj obuci i
koji imaju ugovor o radu u svojstvu pripravnika ili ugovor o stručnom
osposobljavanju i usavršavanju, ne smatraju se osobljem.
Određivanje podataka o privrednom subjektu
Član 2d
Podaci o nezavisnom privrednom subjektu, uključujući
i broj zaposlenih, određuju se isključivo na osnovu njegovih redovnih
godišnjih finansijskih izveštaja.
Podaci o privrednom subjektu koji ima partnerske
privredne subjekte ili povezane privredne subjekte, uključujući i broj
zaposlenih, određuju se na osnovu redovnih godišnjih finansijskih
izveštaja i ostalih podataka privrednog subjekta ili na osnovu
konsolidovanih finansijskih izveštaja privrednog subjekta ili
konsolidovanih finansijskih izveštaja u kojima je privredni subjekt
uključen putem konsolidacije.
Podacima iz stava 2. ovog člana dodaju se podaci o
svakom partnerskom privrednom subjektu predmetnog privrednog subjekta,
koji se nalazi na neposredno višem ili nižem nivou u vlasničkom nizu od
predmetnog privrednog subjekta. Dodavanje je srazmerno procentu udela u
kapitalu ili glasačkim pravima, šta je veće. Kod društava sa uzajamnim
udelima važi veći procenat.
Podacima iz st. 2. i 3. ovog člana dodaje se 100%
podataka o svakom privrednom subjektu koji je neposredno ili posredno
povezan sa predmetnim privrednim subjektom, izuzev ako ovi podaci nisu
već uključeni u konsolidovani finansijski izveštaj.
Radi primene st. 2, 3. i 4. ovog člana, podaci o
partnerskim privrednim subjektima predmetnog privrednog subjekta,
izvode se iz njihovih redovnih godišnjih finansijskih izveštaja ili iz
drugih podataka u konsolidovanom obliku i njima se dodaje 100% podataka
o svim privrednim subjektima koji su s njima povezani, izuzev ako ti
podaci nisu već uključeni u konsolidovani finansijski izveštaj.
Radi primene st. 2, 3. i 4. ovog člana, podaci o
privrednom subjektu koji je povezan sa predmetnim privrednim subjektom,
izvode se iz njegovih redovnih godišnjih finansijskih izveštaja ili iz
drugih podataka u konsolidovanom obliku i njima se srazmerno dodaju
podaci o svakom mogućem privrednom subjektu koji je partner ovog
povezanog privrednog subjekta, i koji se nalazi na neposredno višem ili
neposredno nižem nivou vlasničkog niza od predmetnog privrednog
subjekta, izuzev ako oni nisu uključeni u konsolidovani finansijski
izveštaj u procentu koji je najmanje srazmeran procentu utvrđenom na
osnovu stava 3. člana ovog člana.
Ako u konsolidovanim finansijskim izveštajima nema
podatka o zaposlenima u privrednom subjektu, broj zaposlenih izračunava
se srazmernim dodavanjem podataka od njegovih partnerskih privrednih
subjekata i dodavanjem podataka od privrednih subjekata s kojim je
povezan.
Član 3***
Kategorije državne pomoći, koja može da se dodeli u skladu sa ovom uredbom, su:
tač. 1.*
(prestala da važi)
;
tač. 2.** (
prestala da važi
);
3. Sektorska državna pomoć;
tač. 4.* (
prestala da važi
);
tač. 4a*** (
prestala da važi
);
tač. 1.1.* (
prestala da važi
).
2.1. Horizontalna državna pomoć utvrđuje se prema primarnim ciljevima dodele, i to:
podtač. 1) - 3)** (
prestale da važe
)
podtač. 4)*** (
prestala da važi
)
podtač. 5) - 8)** (
prestale da važe
)
3.1. Specifične vrste sektorske državne pomoći, za koje se ovom uredbom propisuju posebna pravila za dodelu, su:
1) u sektoru proizvodnje čelika,
2) u sektoru vađenja uglja,
3) u sektoru saobraćaja.
Za dodelu državne pomoći u svim ostalim sektorima, odnosno delatnostima, razvrstanim u skladu sa zakonom koji uređuje klasifikacija delatnosti primenjuju se ista pravila koja su ovom uredbom utvrđena za dodelu regionalne i horizontalne državne pomoći, osim ako ovom uredbom nije drugačije propisano.
tač. 4.1.* (
prestala da važi
).
Član 4
Državna pomoć namenjena izvozu je zabranjena. Zabrana
dodele državne pomoći primenjuje se na obim izvoza, upravljanje i
rukovođenje distributivnom mrežom roba i tekuće troškove privrednog
subjekta direktno povezane sa izvoznim aktivnostima.
Pravilo kumulacije državne pomoći
Član 5
Za iste opravdane troškove, primenjuje se
najpovoljnija visina državne pomoći utvrđena ovom uredbom, koja
predstavlja gornju granicu do koje je dozvoljeno dodeliti ukupan iznos
državne pomoći, bez obzira:
1) da li se državna pomoć dodeljuje po osnovu jedne ili u kombinaciji više šema i/ili individualnih državnih pomoći, i
2) da li državnu pomoć dodeljuje Republika Srbija, autonomna pokrajina ili jedinica lokalne samouprave.
Davalac državne pomoći je dužan da, pre dodele
državne pomoći od korisnika pribavi pisanu izjavu da li mu je i po kom
osnovu iz stava 1. tač. 1) i 2) ovog člana već dodeljena državna pomoć
za iste opravdane troškove.
Konverzija
Član 6
Iznos državne pomoći izražen u evrima u ovoj uredbi
konvertovaće se u dinare po zvaničnom srednjem deviznom kursu Narodne
banke Srbije na dan kada je državna pomoć dodeljena.
Državna pomoć smatra se dodeljenom danom stavljanja na raspolaganje korisniku državne pomoći.
Član 6a**
(Prestalo da važi)
II REGIONALNA DRŽAVNA POMOĆ
Čl. 7-14*
(Prestalo da važi)
Čl. 15 i 16**
(Prestalo da važi)
3. Regionalna državna pomoć za operativno poslovanje
Član 17
Regionalna državna pomoć može da se dodeli i za
pokrivanje operativnih troškova poslovanja, i to samo ukoliko su
kumulativno ispunjeni sledeći uslovi:
1) da državna pomoć  doprinosi ravnomernom regionalnom razvoju,
2) da je državna pomoć proporcionalna teškoćama koje treba da se otklone,
3) da je državna pomoć vremenski ograničena i da se postupno smanjuje.
Čl. 18-28a**
(Prestalo da važi)
Čl. 29-61***
(Prestalo da važi)
Čl. 62-87**
(Prestalo da važi)
IV SEKTORSKA DRŽAVNA POMOĆ
1. Državna pomoć u sektoru proizvodnje čelika
Član 88
Državna pomoć privrednom subjektu koji obavlja
proizvodnju čelika može da se dodeli za sledeće primarne ciljeve
utvrđene ovom uredbom:
1) za zaštitu životne sredine u smislu čl. od 29. do 61. ove uredbe,
2) za male i srednje privredne subjekte u smislu čl. od 18. do 20. ove uredbe,
3) za istraživanje, razvoj i inovacije u smislu čl. od 62. do 80. ove uredbe,
4) za rizični kapital u smislu čl. 84. i 85. ove uredbe,
5) za zapošljavanje u smislu čl. od 25. do 28. ove uredbe,
6) za usavršavanje u smislu čl. od 81. do 83. ove uredbe.
Državna pomoć može da se dodeli i za restrukturisanje
privrednog subjekta koji obavlja proizvodnju čelika koji je u
teškoćama, pod uslovom da:
1) državna pomoć, pod normalnim tržišnim uslovima,
vodi dugoročnoj održivosti tog privrednog subjekta na kraju perioda
restrukturisanja,
2) su iznos i intenzitet državne pomoći strogo
ograničeni na ono što je neophodno za obnavljanje održivosti, a da se
pomoć, ako je moguće, progresivno smanjuje,
3) je privredni subjekat, pre nego što mu je državna
pomoć dodeljena, doneo program restrukturisanja sa racionalizacijom i
koji obuhvata zatvaranje neefikasnih kapaciteta.
2. Državna pomoć u sektoru vađenja uglja
Član 89
Državna pomoć privrednom subjektu koji obavlja
vađenje uglja može da se dodeli za sledeće primarne ciljeve utvrđene
ovom uredbom:
1) za zaštitu životne sredine u smislu čl. od 29. do 61. ove uredbe,
2) za istraživanje, razvoj i inovacije u smislu čl. od 62. do 80. ove uredbe,
3) za usavršavanje u smislu čl. od 81. do 83. ove uredbe.
Državna pomoć može da se dodeli i za racionalno
korišćenje rezervi uglja i za posebne troškove nastale racionalizacijom
ili restrukturisanjem u sektoru uglja.
3. Državna pomoć u sektoru saobraćaja
Član 90****
Državna pomoć privrednom subjektu koji obavlja
delatnost saobraćaja može da se dodeli za sve primarne ciljeve
regionalne i horizontalne državne pomoći utvrđene ovom uredbom.
Državna pomoć može da se dodeli i za saobraćaj u unutrašnjoj plovidbi.
Čl. 91 i 92****
(Prestalo da važi)
3.2. Državna pomoć za saobraćaj u unutrašnjoj plovidbi
Član 93
Državna pomoć može da se dodeli za saobraćaj u unutrašnjoj plovidbi, i to za:
1) ulaganja u infrastrukturu terminala u lukama i pristaništima,
2) ulaganja u stacionarnu i prenosivu opremu, potrebnu za utovar i istovar u lukama i pristaništima.
Opravdani troškovi za dodelu državne pomoći za
saobraćaj u unutrašnjoj plovidbi su troškovi razvoja novih ili dodatnih
transportnih kapaciteta u unutrašnjoj plovidbi.
Visina državne pomoći iz stava 1. ovog člana utvrđuje se do 50% opravdanih troškova.
Član 94*****
(Prestalo da važi)
Čl. 95-97*
(Prestalo da važi)
Čl. 97a-97g***
(Prestalo da važi)
VI SPECIFIČNI INSTRUMENTI DODELE DRŽAVNE POMOĆI
1. Kratkoročno osiguranje izvoznih kredita
Član 98
Državne garancije za kratkoročno osiguranje izvoznih
kredita od tržišnih rizika su zabranjene, a dozvoljene su samo za
osiguranje izvoznih kredita od netržišnih rizika.
Član 99******
(Prestalo da važi)
3. Prodaja nepokretne imovine u javnoj svojini
Član 100
Prodaja nepokretne imovine u javnoj svojini ne
predstavlja državnu pomoć ukoliko je postupak prodaje određen u skladu
sa jednom od sledećih metoda:
1) objavljenom, otvorenom i neuslovljenom
licitacijom, prihvatajući najbolju ili jedinu ponudu, obezbeđujući
ispunjenje sledećih uslova:
(a) da je ponuda više puta (uzastopno) oglašavana u vremenskom periodu od najmanje dva meseca u nacionalnoj i lokalnoj štampi,
(b) da svaki potencijalni kupac može da kupi zemljište i zgrade i da ih koristi za svoje lične potrebe,
(v) da uslov iz podtačke (b) ove tačke ne utiče na
ograničenje zaštite životne sredine, zaštitu javnih interesa i
izuzimanje sumnjivih licitacija i ponuda,
2) na osnovu procene nezavisnog stručnjaka, koji
poseduje odgovarajući dokument kojim je ovlašćen za procenu stvarne
imovine ili ima odgovarajuće iskustvo.
Ukoliko se nepokretna imovina u javnoj svojini ne
može prodati po ceni određenoj od strane nezavisnog stručnjaka, cena se
snižava za najviše 5%.
Ukoliko je, nakon određenog vremena, očigledno da
imovina iz stava 3. ovog člana ne može da se proda ni po sniženoj ceni,
izvršiće se nova procena zasnovana na stečenom iskustvu.
VII ZAVRŠNA ODREDBA
Član 101
Ova uredba stupa na snagu osmog dana od dana objavljivanja u "Službenom glasniku Republike Srbije".
Samostalni član Uredbe o izmenama i dopunama
Uredbe o pravilima za dodelu državne pomoći
("Sl. glasnik RS", br. 100/2011)
Član 33
Ova uredba stupa na snagu 1. januara 2012. godine.
Samostalni član Uredbe o  dopuni
Uredbe o pravilima za dodelu državne pomoći
("Sl. glasnik RS", br. 91/2012)
Član 2
Ova uredba stupa na snagu osmog dana od dana objavljivanja u "Službenom glasniku Republike Srbije".
Prilog I*******
TABELA DODELJENE DE MINIMIS DRŽAVNE POMOĆI
(Prestao da važi)
Prilog II**
TABELA UKUPNO DODELJENE DE MINIMIS DRŽAVNE POMOĆI
(Prestao da važi)