Title: ZAKONO VAŽENJU UREDABA KOJE JE VLADA UZ SUPOTPIS PREDSEDNIKA REPUBLIKE
DONELA ZA VREME VANREDNOG STANJA I KOJE JE NARODNA SKUPŠTINA POTVRDILA
URL: https://www.paragraf.rs/propisi/zakon-o-vazenju-uredaba-koje-je-vlada-donela-za-vreme-vanrednog-stanja-potvrda-skupstine.html
Extracted: 2025-07-06T23:20:37.093251
================================================================================

Sve informacije o propisu nađite
OVDE
.
Tweet
Prijavite se na
mailing listu
!
ZAKON
O VAŽENJU UREDABA KOJE JE VLADA UZ SUPOTPIS PREDSEDNIKA REPUBLIKE
DONELA ZA VREME VANREDNOG STANJA I KOJE JE NARODNA SKUPŠTINA POTVRDILA
("Sl. glasnik RS", br. 65/2020)
Član 1
Ovim zakonom uređuje se važenje uredaba koje je Vlada, uz supotpis predsednika
Republike, donela za vreme vanrednog stanja proglašenog 15. marta 2020. godine i koje je
Narodna skupština potvrdila Zakonom o potvrđivanju uredaba koje je Vlada uz supotpis predsednika
Republike donela za vreme vanrednog stanja ("Službeni glasnik RS", broj 62/20).
Član 2
Danom ukidanja vanrednog stanja prestaju da važe sledeće uredbe:
1) Uredba o merama za vreme vanrednog stanja ("Službeni glasnik RS",
br. 31/20, 36/20, 38/20, 39/20, 43/20, 47/20, 49/20, 53/20, 56/20, 57/20, 58/20 i 60/20);
2) Uredba o organizovanju rada poslodavaca za vreme vanrednog stanja ("Službeni
glasnik RS", broj 31/20);
3) Uredba o poreskim merama za vreme vanrednog stanja radi ublažavanja
ekonomskih posledica nastalih usled bolesti COVID-19 izazvane virusom SARS-CoV-2 ("Službeni
glasnik RS", broj 38/20);
4) Uredba o korišćenju finansijskih sredstava budžeta Republike Srbije
za vreme vanrednog stanja nastalog usled bolesti COVID-19 izazvane virusom SARS-CoV-2 ("Službeni
glasnik RS", broj 38/20);
5) Uredba o rokovima u sudskim postupcima za vreme vanrednog stanja proglašenog
15. marta 2020. godine ("Službeni glasnik RS", broj 38/20);
6) Uredba o ograničavanju maloprodajne cene zaštitnih sredstava za vreme
vanrednog stanja nastalog usled bolesti COVID-19 izazvane virusom SARS-CoV-2 ("Službeni
glasnik RS", br. 40/20, 43/20, 48/20 i 59/20);
7) Uredba o posebnim tehničkim zahtevima, standardima i primeni medicinskih
sredstava za vreme vanrednog stanja nastalog usled bolesti COVID-19 izazvane virusom SARS-CoV-2
("Službeni glasnik RS", broj 41/20);
8) Uredba o načinu učešća optuženog na glavnom pretresu u krivičnom postupku
koji se održava za vreme vanrednog stanja proglašenog 15. marta 2020. godine ("Službeni
glasnik RS", broj 49/20);
9) Uredba o dodatnom zaduživanju za vreme vanrednog stanja nastalog usled
bolesti COVID-19 izazvane virusom SARS-CoV-2 uzimanjem kredita, emitovanjem državnih hartija
od vrednosti na domaćem i međunarodnom finansijskom tržištu i davanjem garancija Republike
Srbije ("Službeni glasnik RS", broj 52/20);
10) Uredba o organizovanju rada ustanova socijalne zaštite za smeštaj korisnika
i organizacija socijalne zaštite za pružanje usluge domskog smeštaja za vreme vanrednog stanja
("Službeni glasnik RS", broj 54/20);
11) Uredba o ispravama koje moraju da prate robu u prevozu za vreme vanrednog
stanja nastalog usled bolesti COVID-19 izazvane virusom SARS-CoV-2 ("Službeni glasnik
RS", broj 55/20).
Na učinioce prekršaja propisanih uredbama iz stava 1. ovog člana učinjenih
za vreme vanrednog stanja primenjivaće se odredbe tih uredaba i nakon ukidanja vanrednog
stanja.
Član 3
Do stupanja na snagu odgovarajućih zakona, nastavljaju da važe odredbe
sledećih uredaba:
1) Uredba o primeni rokova u upravnim postupcima za vreme vanrednog stanja
("Službeni glasnik RS", br. 41/20 i 43/20);
2) Uredba o ulaganju za vreme vanrednog stanja deviznih sredstava kojima
upravlja Agencija za osiguranje depozita ("Službeni glasnik RS", broj 42/20);
3) Uredba o pomeranju rokova za podnošenje godišnjih finansijskih izveštaja
korisnika budžetskih sredstava i korisnika sredstava organizacija za obavezno socijalno osiguranje
za vreme vanrednog stanja nastalog usled bolesti COVID-19 izazvane virusom SARS-CoV-2 ("Službeni
glasnik RS", broj 47/20);
4) Uredba o postupku za izdavanje dužničkih hartija od vrednosti ("Službeni
glasnik RS", broj 54/20);
5) Uredba o pomeranju roka za podnošenje tromesečnih izveštaja o realizaciji
godišnjeg, odnosno trogodišnjeg programa poslovanja za vreme vanrednog stanja nastalog usled
bolesti COVID-19 izazvane virusom SARS-CoV-2 ("Službeni glasnik RS", broj 54/20);
6) Uredba o fiskalnim pogodnostima i direktnim davanjima privrednim subjektima
u privatnom sektoru i novčanoj pomoći građanima u cilju ublažavanja ekonomskih posledica
nastalih usled bolesti COVID-19 ("Službeni glasnik RS", br. 54/20 i 60/20);
7) Uredba o utvrđivanju Programa finansijske podrške privrednim subjektima
za održavanje likvidnosti i obrtna sredstva u otežanim ekonomskim uslovima usled pandemije
COVID-19 izazvane virusom SARS-CoV-2 ("Službeni glasnik RS", br. 54/20 i 57/20);
8) Uredba o merama u drumskom saobraćaju za vreme vanrednog stanja nastalog
usled bolesti COVID-19 izazvane virusom SARS-CoV-2 ("Službeni glasnik RS", broj 55/20);
9) Uredba o pomeranju rokova za održavanje redovne sednice skupštine privrednog
društva i dostavljanje godišnjih i konsolidovanih finansijskih izveštaja privrednih društava,
zadruga, drugih pravnih lica i preduzetnika, kao i rokova za podnošenje prijava za porez
na dobit i poreza na prihod od samostalne delatnosti, važenja licenci ovlašćenih revizora
i licenci za vršenje procene vrednosti nepokretnosti koje ističu za vreme vanrednog stanja
nastalog usled bolesti COVID-19 izazvane virusom SARS-CoV-2 ("Službeni glasnik RS",
broj 57/20);
10) Uredba o finansijskoj podršci poljoprivrednim gazdinstvima kroz olakšan
pristup korišćenju kredita u otežanim ekonomskim uslovima usled bolesti COVID-19 izazvane
virusom SARS-CoV-2 ("Službeni glasnik RS", broj 57/20);
11) Uredba o novčanoj pomoći poljoprivrednim gazdinstvima u cilju ublažavanja
posledica nastalih usled bolesti COVID-19 izazvane virusom SARS-CoV-2 ("Službeni glasnik
RS", broj 57/20);
12) Uredba o utvrđivanju garantne šeme kao mera podrške privredi za ublažavanje
posledica pandemije bolesti COVID-19 izazvane virusom SARS-CoV-2 ("Službeni glasnik
RS", broj 57/20);
13) Uredba o izmeni opštih prihoda i primanja, rashoda i izdataka budžeta
Republike Srbije za 2020. godinu radi otklanjanja štetnih posledica usled bolesti COVID-19
izazvane virusom SARS-CoV-2 ("Službeni glasnik RS", broj 60/20);
14) Uredba o pomeranju roka za sticanje statusa kvalifikovanog novozaposlenog
lica ("Službeni glasnik RS", broj 60/20);
15) Uredba o formiranju privremenog registra i načinu uplate jednokratne
novčane pomoći svim punoletnim državljanima Republike Srbije u cilju smanjivanja negativnih
efekata prouzrokovanih pandemijom bolesti COVID-19 izazvane virusom SARS-CoV-2 ("Službeni
glasnik RS", broj 60/20).
Član 4
Nadležne izborne komisije doneće 11. maja 2020. godine rešenja o nastavljanju
sprovođenja izbornih radnji u postupku sprovođenja izbora za narodne poslanike, poslanike
Skupštine Autonomne pokrajine Vojvodine i odbornike skupština opština i gradova. Zadužuju
se nadležne izborne komisije da obezbede i čuvaju postojeću izbornu dokumentaciju do nastavka
sprovođenja izbornih radnji i izbora i da utvrde nove rokove za vršenje izbornih radnji u
postupku sprovođenja izbora u skladu sa vremenom nastavka sprovođenja izbornih radnji.
Sve do sada preduzete izborne radnje u postupku sprovođenja izbora iz stava
1. ovog člana ostaju na pravnoj snazi, uključujući i one koje se odnose na potpise birača
o podršci određenoj izbornoj listi koji su overeni pre donošenja rešenja o nastavljanju izbornih
radnji u postupku sprovođenja izbora iz stava 1. ovog člana.
Član 5
Ovaj zakon stupa na snagu danom objavljivanja u "Službenom glasniku
Republike Srbije".