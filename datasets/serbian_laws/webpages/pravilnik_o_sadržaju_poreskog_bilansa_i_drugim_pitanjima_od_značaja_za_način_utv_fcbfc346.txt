Title: PRAVILNIKO
SADRŽAJU PORESKOG BILANSA I DRUGIM PITANJIMA OD ZNAČAJA ZA NAČIN
UTVRĐIVANJA POREZA NA DOHODAK GRAĐANA NA PRIHODE OD SAMOSTALNE
DELATNOSTI
URL: https://www.paragraf.rs/propisi/pravilnik-o-poreskom-bilansu-i-utvrdjivanju-poreza-na-dohodak-gradjana-prihod-samostalna-delatnost.html
Extracted: 2025-07-06T23:13:40.052963
================================================================================

Sve informacije o propisu nađite
OVDE
.
Tweet
Prijavite se na
mailing listu
!
PRAVILNIK
O
SADRŽAJU PORESKOG BILANSA I DRUGIM PITANJIMA OD ZNAČAJA ZA NAČIN
UTVRĐIVANJA POREZA NA DOHODAK GRAĐANA NA PRIHODE OD SAMOSTALNE
DELATNOSTI
("Sl. glasnik RS", br. 23/2014,  7/2017 i 52/2020)
1. Predmet uređivanja
Član 1
Ovim pravilnikom uređuje se sadržaj poreskog bilansa
za utvrđivanje osnovice poreza na dohodak građana na prihode od
samostalne delatnosti, način umanjenja obračunatog poreza za ulaganja u
osnovna sredstva i način utvrđivanja srazmernog dela ulaganja u osnovna
sredstva.
2. Sadržaj poreskog bilansa
Član 2
Za utvrđivanje osnovice poreza na dohodak građana na prihode od samostalne
delatnosti, obveznik poreza na dohodak građana na prihode od samostalne delatnosti (u daljem
tekstu: obveznik) sastavlja poreski bilans na Obrascu PB 2 - Poreski bilans obveznika poreza
na dohodak građana na prihode od samostalne delatnosti za period od ____ do ____ 20__. godine,
koji je odštampan uz ovaj pravilnik i čini njegov sastavni deo.
Član 3
U Obrazac PB 2 unose se sledeći podaci:
1) pod rednim brojem 1. - dobitak poslovne godine;
2) pod rednim brojem 2. - gubitak poslovne godine;
3) pod red. br. 3. i 4. - dobici i gubici utvrđeni u skladu sa članom 35.
Zakona o porezu na dohodak građana ("Službeni glasnik RS", br. 24/01, 80/02, 80/02
- dr. zakon, 135/04, 62/06, 65/06 - ispravka, 31/09, 44/09, 18/10, 50/11, 91/11 - US, 93/12,
114/12 - US, 47/13, 48/13 - ispravka, 108/13, 57/14, 68/14 - dr. zakon, 112/15, 113/17, 95/18
i 86/19 - u daljem tekstu: Zakon), a u vezi sa članom 27. stav 1. Zakona o porezu na dobit
pravnih lica ("Službeni glasnik RS", br. 25/01, 80/02, 80/02 - dr. zakon, 43/03,
84/04, 18/10, 101/11, 119/12, 47/13, 108/13, 68/14 - dr. zakon, 142/14, 91/15 - autentično
tumačenje, 112/15, 113/17, 95/18 i 86/19); za obveznike koji vode poslovne knjige u skladu
sa propisima o računovodstvu pod ovim rednim brojevima iskazuju se dobici i gubici iz Bilansa
uspeha (ukoliko su evidentirani na odgovarajućim računima na kojima se iskazuju dobici, odnosno
gubici od prodaje imovine, saglasno propisima o računovodstvu), nastali prodajom, odnosno
drugim prenosom uz naknadu imovine navedene u članu 27. stav. 1. Zakona o porezu na dobit
pravnih lica; za obveznike koji poslovne knjige vode po sistemu prostog knjigovodstva pod
ovim rednim brojevima iskazuju se dobici i gubici od prodaje imovine navedene u članu 27.
stav. 1. Zakona o porezu na dobit pravnih lica, koji su u Poslovnoj knjizi PK - 1 iskazani
kao prihod (u koloni 7) ili kao rashod (u koloni 19);
4) pod red. br. 5-35. - odgovarajući rashodi u iznosima u kojima se ne
priznaju u rashode u poreskom bilansu, utvrđeni u skladu sa čl. 35-37b Zakona, a u vezi sa
čl. 7, 7a i 8, članom 9. stav 2, čl. 9a, 10, 10b, 15, 16. i 22, članom 22b stav 2, članom
22v i članom 22g Zakona o porezu na dobit pravnih lica; na rednom broju 5. - Ulaganje lične
imovine u poslovnu imovinu, podatak se iskazuje u iznosu prihoda koji je po tom osnovu iskazan
u poslovnim knjigama; pod red. br. 21. i 22. - ukupan iznos amortizacije iskazan u finansijskim
izveštajima, kao i iznos amortizacije koji se priznaje za poreske svrhe u skladu sa čl. 10.
i 10b Zakona o porezu na dobit pravnih lica; pod rednim brojem 35. - rashodi po osnovu obezvređenja
imovine koji se priznaju u poreskom periodu za koji se podnosi poreski bilans, a u kome je
ta imovina otuđena, upotrebljena ili je došlo do oštećenja te imovine usled više sile, kao
i iznos ukupnih troškova istraživanja i razvoja koji su iskazani u zaključku dokumentacije
koju obveznik prilaže uz poreski bilans u skladu sa članom 5. Pravilnika o uslovima i načinu
ostvarivanja prava na priznavanje troškova koji su neposredno povezani sa istraživanjem i
razvojem u poreskom bilansu u dvostruko uvećanom iznosu ("Službeni glasnik RS",
broj 50/19 - u daljem tekstu: Pravilnik o priznavanju troškova istraživanja i razvoja);
5) pod rednim brojem 36. - iznos uzimanja koje obveznik vrši iz poslovne
imovine, u skladu sa članom 37b Zakona, a u iznosu koji je kao rashod prikazan u poslovnim
knjigama obveznika;
6) pod rednim brojem 37. - ispravke vrednosti pojedinačnih potraživanja,
saglasno članu 35. Zakona, a u vezi sa članom 16. stav 9. Zakona o porezu na dobit pravnih
lica, koje su bile priznate na teret rashoda, a za koje, u poreskom periodu u kome se vrši
otpis, nisu kumulativno ispunjeni uslovi iz člana 16. st. 1. i 2. Zakona o porezu na dobit
pravnih lica;
7) pod rednim brojem 38. - sva otpisana, ispravljena i druga potraživanja
koja su bila priznata kao rashod u poreskom bilansu, a po osnovu kojih se usled povlačenja
tužbe, predloga za izvršenje ili prijave potraživanja u poreskom periodu uvećavaju oporezivi
prihodi, ukoliko isti nisu iskazani u poslovnim knjigama obveznika; iznos koji se uključuje
u poresku osnovicu u slučaju smanjenja procenta korišćenja stalnih sredstava za svrhe istraživanja
i razvoja, a koji se utvrđuje na način propisan odredbama člana 3. Pravilnika o priznavanju
troškova istraživanja i razvoja; iznos koji se uključuje u poresku osnovicu u poreskom periodu
u kojem je prijava u vezi sa pronalaskom odbačena od strane nadležnog organa, saglasno članu
4. stav 5. Pravilnika o uslovima i načinu izuzimanja kvalifikovanih prihoda iz osnovice poreza
na dobit pravnih lica ("Službeni glasnik RS", broj 50/19);
8) pod rednim brojem 39. - prihodi nastali ukidanjem svih neiskorišćenih
dugoročnih rezervisanja koja, saglasno članu 35. Zakona, a u vezi sa članom 25a stav 1. Zakona
o porezu na dobit pravnih lica, nisu bila priznata kao rashod u poreskom periodu u kom su
izvršena;
9) pod rednim brojem 40. - prihodi ostvareni u poreskom periodu po osnovu
svih otpisanih, ispravljenih i drugih potraživanja koja nisu bila priznata kao rashod, saglasno
članu 35. Zakona, a u vezi sa članom 16. stav 11. Zakona o porezu na dobit pravnih lica,
ne ulaze u osnovicu za oporezivanje;
10) pod rednim brojem 41. - prihod koji obveznik ostvari od kamata po osnovu
dužničkih hartija od vrednosti čiji je izdavalac Republika, autonomna pokrajina, jedinica
lokalne samouprave ili Narodna banka Srbije, a koji saglasno članu 65. tačka 2) Zakona ne
ulaze u osnovicu za oporezivanje;
11) pod rednim brojem 42. - prihodi nastali u vezi sa rashodima koji u
nekom od prethodnih poreskih perioda nisu bili priznati u skladu sa članom 7a Zakona o porezu
na dobit pravnih lica, a koji saglasno članu 35. Zakona, a u vezi sa članom 25a stav 2. Zakona
o porezu na dobit pravnih lica ne ulaze u osnovicu za oporezivanje;
12) pod rednim brojem 43. - primanja koja obveznik ostvari po osnovu premija,
subvencija, regresa i drugih sredstava koja su izuzeta iz dohotka za oporezivanje, saglasno
odredbi člana 9. stav 1. tačka 24) Zakona; iznos kvalifikovanog prihoda koji u skladu sa
članom 25b Zakona o porezu na dobit pravnih lica ne ulazi u osnovicu za oporezivanje, a koji
je iskazan na rednom broju 5. Obrasca OKP koji je propisan Pravilnikom o uslovima i načinu
izuzimanja kvalifikovanih prihoda iz osnovice poreza na dobit pravnih lica, koji obrazac
se ne podnosi uz poreski bilans;
13) pod rednim brojem 44. - iznos obračunatih troškova (osim kamata na
zajmove, odnosno kredite) po transfernim cenama, koje je obveznik dužan da, u skladu sa članom
59. i članom 60. stav 1. Zakona o porezu na dobit pravnih lica, posebno prikaže u poreskom
bilansu;
14) pod rednim brojem 45. - iznos ukupno obračunatih troškova (osim kamata
na zajmove, odnosno kredite) po transfernim cenama, za koji se, saglasno Pravilniku o načinu
na koji preduzetnici u poreskom bilansu iskazuju transferne cene ("Službeni glasnik
RS", broj 20/14), a u vezi sa Pravilnikom o transfernim cenama i metodama koje se po
principu "van dohvata ruke" primenjuju kod utvrđivanja cene transakcija među povezanim
licima ("Službeni glasnik RS", br. 61/13, 8/14 i 94/19 - u daljem tekstu: Pravilnik
o transfernim cenama), podnosi izveštaj u skraćenom obliku, pri čemu je iznos iskazan na
ovom rednom broju sadržan u iznosu iskazanom pod rednim brojem 44;
15) pod rednim brojem 46. - iznos obračunatih prihoda (osim kamata na zajmove,
odnosno kredite) po transfernim cenama koje je obveznik dužan da, u skladu sa članom 60.
stav 1. Zakona o porezu na dobit pravnih lica, posebno prikaže u poreskom bilansu;
16) pod rednim brojem 47. - iznos ukupno obračunatih prihoda (osim kamata
na zajmove, odnosno kredite) po transfernim cenama za koji se, saglasno Pravilniku o transfernim
cenama podnosi izveštaj u skraćenom obliku, pri čemu je iznos iskazan na ovom rednom broju
sadržan u iznosu iskazanom pod rednim brojem 46;
17) pod rednim brojem 48. - iznos rashoda po osnovu kamate ("na dohvat
ruke") obračunate na zajam, odnosno kredit dobijen od povezanog lica, koje je obveznik
dužan da posebno prikaže u poreskom bilansu, saglasno članu 60. stav 1. Zakona o porezu na
dobit pravnih lica;
18) pod rednim brojem 49. - iznos prihoda po osnovu kamate ("na dohvat
ruke") obračunate na zajmove, odnosno kredite date povezanim licima, koje je obveznik
dužan da posebno prikaže u poreskom bilansu, saglasno članu 60. stav 1. Zakona o porezu na
dobit pravnih lica;
19) pod rednim brojem 50. - zbir konačnih korekcija transfernih cena za
svaku pojedinačnu transakciju sa pojedinačnim povezanim licima, odnosno za svaku vrstu transakcije
sa pojedinačnim povezanim licem u skladu sa članom 60. st. 5-9. Zakona o porezu na dobit
pravnih lica, koji se utvrđuje u zaključku dokumentacije o transfernim cenama na način propisan
odredbama člana 31. Pravilnika o transfernim cenama;
20) pod rednim brojem 51. - oporeziva dobit koja se utvrđuje računskim
putem (sabiranjem i oduzimanjem iznosa sa naznačenih red. br.), a ako je ova vrednost negativna
iskazuje se kao gubitak na rednom broju 52;
21) pod rednim brojem 52. - gubitak koji se utvrđuje računskim putem (sabiranjem
i oduzimanjem iznosa sa naznačenih red. br.), a ako je ova vrednost negativna iskazuje se
kao oporeziva dobit na rednom broju 51;
22) pod rednim brojem 53. - nominalni iznos gubitka koji je iskazan u poreskom
bilansu iz prethodnih godina, koji se prenosi na teret dobiti tekuće godine, i to najviše
do visine oporezive dobiti, u skladu sa članom 35. Zakona, a u vezi sa članom 32. Zakona
o porezu na dobit pravnih lica, a podatak na ovom rednom broju unosi se pri izradi konačnog
poreskog bilansa;
23) pod rednim brojem 54. - ostatak oporezive dobiti, koji se iskazuje
kao pozitivna razlika iznosa sa red. br. 51. i 53;
24) pod red. br. 55. i 56. - ukupni kapitalni dobici i gubici tekuće godine
koji se utvrđuju u skladu sa članom 35. Zakona, a u vezi sa čl. 27-29. Zakona o porezu na
dobit pravnih lica, a u poresku osnovicu se uključuju u skladu sa članom 30. st. 1. i 2.
Zakona o porezu na dobit pravnih lica;
25) pod red. br. 57. i 58. - kapitalni dobici i kapitalni gubici iskazani
kao razlika iznosa sa red. br. 55. i 56, odnosno 56. i 55;
26) pod rednim brojem 59. - iznos kapitalnih gubitaka iz ranijih godina
koji se mogu prebiti na račun budućih kapitalnih dobitaka, u skladu sa članom 35. Zakona,
a u vezi sa članom 30. stav 3. Zakona o porezu na dobit pravnih lica;
27) pod rednim brojem 60. - ostatak kapitalnog dobitka kao razlika iznosa
sa red. br. 57. i 59;
28) pod rednim brojem 61. - poreska osnovica koja se utvrđuje računskim
putem (zbir iznosa sa red. br. 54. i 60).
3. Način obračuna poreskog kredita po osnovu izvršenih ulaganja u osnovna sredstva
Član 4
Način obračuna poreskog kredita po osnovu ulaganja u osnovna sredstva za
obavljanje sopstvene registrovane delatnosti obveznika, kao i ulaganja u razvoj kao nematerijalnu
imovinu, iskazuje se na Obrascu PK 2 - Poreski kredit za obveznike za ulaganja u osnovna
sredstva za period od ___ do ___ 20__. godine, koji je odštampan uz ovaj pravilnik i čini
njegov sastavni deo.
U Obrazac PK 2 unose se sledeći podaci:
1) pod rednim brojem 1. - ukupan iznos ulaganja u
osnovna sredstva koja su plaćena u tekućem poreskom periodu, odnosno
poreskom periodu za koji se sastavlja poreski bilans;
2) pod rednim brojem 2. - iznos ulaganja u opremu
plaćenu u tekućem poreskom periodu, a koja je bila u upotrebi na
teritoriji Republike Srbije;
3) pod rednim brojem 3. - iznos ulaganja izvršenih u
tekućem poreskom periodu u osnovna sredstva za koja se priznaje pravo
na poreski kredit, izražen kao razlika iznosa sa red. br. 1. i 2;
4) pod rednim brojem 4. - ulaganja izvršena u razvoj
koja se u poreskom periodu u kojem su ispunjeni uslovi za priznavanje
takvih ulaganja kao nematerijalnih ulaganja u skladu sa propisima o
računovodstvu i MRS, odnosno MSFI, i to u iznosu koji je u poslovnim
knjigama obveznika iskazan na odgovarajućem računu grupe 01 -
Nematerijalna ulaganja;
5) pod rednim brojem 5. - ukupan iznos ulaganja po
osnovu koga obveznik ostvaruje pravo na poreski kredit, iskazan kao
zbir iznosa sa red. br. 3. i 4;
6) pod rednim brojem 6. - iznos obračunatog poreskog kredita za tekući poreski period, tj. iznos od 40% izvršenih ulaganja;
7) pod rednim brojem 7. - iznos obračunatog poreskog
kredita za tekući poreski period, tj. iznos od 40% izvršenih ulaganja,
a najviše do 70% obračunatog poreza u tekućem poreskom periodu -
poreski kredit za poreski period, u skladu sa članom 39. Zakona, a u
vezi sa članom 48. st. 1. i 3. Zakona o porezu na dobit pravnih lica;
8) pod rednim brojem 8. - neiskorišćeni deo poreskog
kredita iz tekućeg poreskog perioda, koji se prenosi na račun
pripadajućeg poreza iz budućih obračunskih perioda, u skladu sa članom
39. Zakona, a u vezi sa članom 48. stav 5. Zakona o porezu na dobit
pravnih lica, iskazan kao razlika iznosa sa red. br. 6. i 7;
9) pod rednim brojem 9. - neiskorišćeni deo poreskog
kredita iz ranijih poreskih perioda, koji se prenosi na račun
pripadajućeg poreza iz budućih obračunskih perioda, u skladu sa članom
39. Zakona, a u vezi sa članom 48. stav 5. Zakona o porezu na dobit
pravnih lica;
10) pod rednim brojem 10. - iznos za koji se vrši
korekcija neiskorišćenog dela poreskog kredita iz ranijih poreskih
perioda, u skladu sa članom 39. Zakona, usled otuđenja osnovnih
sredstava izvršenih saglasno članu 48. st. 8. i 11. Zakona o porezu na
dobit pravnih lica, odnosno usled gubitka prava na poreski kredit
shodno članu 48. stav 12. Zakona o porezu na dobit pravnih lica;
11) pod rednim brojem 11. - neiskorišćeni deo
poreskog kredita iz ranijih poreskih perioda, koji se, posle korekcije
usled otuđenja osnovnih sredstava, odnosno usled gubitka prava na
poreski kredit, prenosi na račun budućih obračunskih perioda po
redosledu ulaganja, u skladu sa članom 39. Zakona, a u vezi sa članom
48. stav 6. Zakona o porezu na dobit pravnih lica, iskazan kao razlika
iznosa sa red. br. 9. i 10;
12) pod rednim brojem 12. - neiskorišćeni deo
poreskog kredita iz ranijih poreskih perioda, koji se koristi u tekućem
poreskom periodu;
13) pod rednim brojem 13. - ostatak neiskorišćenog
dela poreskog kredita iz ranijih poreskih perioda, koji se prenosi na
račun pripadajućeg poreza iz budućih obračunskih perioda, iskazan kao
razlika iznosa sa red. br. 11. i 12;
14) pod rednim brojem 14. - ukupan iznos poreskog
kredita koji se koristi u tekućem poreskom periodu, a koji predstavlja
zbir poreskog kredita tekućeg poreskog perioda i prenetih poreskih
kredita iz ranijih poreskih perioda po redosledu ulaganja, s tim što
ukupan zbir ne može iznositi više od 70% obračunatog poreza u tekućem
poreskom periodu, u skladu sa članom 39. Zakona, a u vezi sa članom 48.
st. 1, 3. i 6. Zakona o porezu na dobit pravnih lica (iskazan kao zbir
iznosa sa red. br. 7. i 12);
15) pod rednim brojem 15. - neiskorišćeni deo
poreskog kredita koji se prenosi na račun pripadajućeg poreza iz
budućih obračunskih perioda, a koji predstavlja zbir neiskorišćenog
poreskog kredita iz tekućeg poreskog perioda i prenetog poreskog
kredita iz ranijih poreskih perioda, iskazan kao zbir iznosa sa red.
br. 8. i 13.
4. Način utvrđivanja srazmernog dela ulaganja u osnovna sredstva
Član 5
Srazmerni iznos ulaganja koja obveznik izvrši u svoja
osnovna sredstva za obavljanje sopstvene registrovane delatnosti,
iskazuje se na Obrascu SU 1 - Srazmerni iznos ulaganja kod obveznika za period od ____ do ____ 20__. godine, koji je odštampan uz ovaj
pravilnik i čini njegov sastavni deo.
U Obrazac SU 1 unose se podaci iz poslovnih knjiga
koje obveznik vodi o stanju i kretanju imovine, odnosno osnovnih
sredstava, u skladu sa propisima o računovodstvu i MRS, odnosno MSFI.
Osnovna sredstva se ne koriguju za procenjenu, odnosno fer vrednost
koju taj obveznik (saglasno propisima o računovodstvu i MRS, odnosno
MSFI) vrši nakon početnog priznavanja.
U Obrazac SU 1 unose se sledeći podaci:
1) pod rednim brojem 1. - vrednost nabavljenih
osnovnih sredstava, za koja obveznik može da ostvari pravo na poresko
oslobođenje iz člana 50a Zakona o porezu na dobit pravnih lica,
uključujući i osnovna sredstva koja su bila u upotrebi na teritoriji
Republike, koja je obveznik stavio u upotrebu, odnosno koja koristi za
obavljanje delatnosti, u iznosu koji je, do poslednjeg dana perioda za
koji se sastavlja poreski bilans, plaćen dobavljaču;
2) pod rednim brojem 2. - vrednost osnovnih sredstava
- opreme za koju je izvršeno plaćanje, a koja je bila u upotrebi na
teritoriji Republike, po osnovu koje obveznik, saglasno članu 50i
Zakona o porezu na dobit pravnih lica, ne ostvaruje pravo na poresko
oslobođenje, u iznosu koji je, do poslednjeg dana perioda za koji se
sastavlja poreski bilans, plaćen dobavljaču;
3) pod rednim brojem 3. - razlika iznosa sa red. br. 1. i 2;
4) pod rednim brojem 4. - vrednost ukupnih osnovnih
sredstava obveznika, koja čine osnovna sredstva za koja je izvršeno
ulaganje iskazano na rednom broju 1. ovog obrasca, osnovna sredstva
koja su evidentirana u poslovnim knjigama obveznika, a za koja plaćanje
dobavljaču nije u celosti izmireno do poslednjeg dana perioda za koji
se sastavlja poreski bilans, kao i druga osnovna sredstva koja su
evidentirana u poslovnim knjigama obveznika. Pod ovim rednim brojem ne
unose se podaci o osnovnim sredstvima koja nisu stavljena u upotrebu,
kao ni avansi za nabavku osnovnih sredstava;
5) pod rednim brojem 5. - srazmerno učešće (izraženo
u procentu) osnovnih sredstava u koja je izvršeno ulaganje u skladu sa
članom 50a Zakona o porezu na dobit pravnih lica, u ukupnoj vrednosti
osnovnih sredstava (iznos sa rednog broja 3. podeljen iznosom sa rednog
broja 4. pomnoženo sa 100, pri čemu se tako dobijen procenat zaokružuje
na dve decimale);
6) pod rednim brojem 6. - iznos umanjenja obračunatog
poreza (procenat sa rednog broja 5. ovog obrasca pomnožen iznosom sa
odgovarajućeg rednog broja iz obrasca PPDG - 1S pravilnika kojim se
uređuje sadržaj poreske prijave za obračun poreza na prihode od
samostalne delatnosti, na kome se utvrđuje obračunati porez, i to
množenjem poreske osnovice sa poreskom stopom).
Obveznik koji je pri otpočinjanju obavljanja
delatnosti započeo i ispunjavanje uslova za ostvarivanje prava na
poresko oslobođenje iz člana 50a Zakona o porezu na dobit pravnih lica,
pod red. br. 1, 2. i 4. unosi istovetne podatke, u smislu da pod ovim
red. br. iskazuje ulaganja u osnovna sredstva u iznosu plaćenom
dobavljaču, pri čemu se tako iskazana vrednost ne umanjuje po osnovu
ispravke vrednosti osnovnih sredstava, u periodu korišćenja ovog
poreskog podsticaja. Na rednom broju 4. obveznik iskazuje, pored
podataka sa rednog broja 1. i podatak o ulaganjima u osnovna sredstva
za koja, u momentu sticanja prava na poresko oslobođenje, ne ispunjava
uslov za ostvarivanje prava na poresko oslobođenje u smislu člana 50a
Zakona o porezu na dobit pravnih lica (npr. nabavljeno osnovno
sredstvo, za koje nije izvršeno plaćanje dobavljaču), kao i podatak o
drugim osnovnim sredstvima, u iznosu nabavne vrednosti tih osnovnih
sredstava bez umanjenja po osnovu ispravke vrednosti osnovnih
sredstava.
Obveznik koji je obavljao delatnost pre poreskog
perioda u kome je prvi put izvršio ulaganja po članu 50a Zakona o
porezu na dobit pravnih lica, pod rednim brojem 4. iskazuje podatak o
iznosu ulaganja iskazanih na rednom broju 1. uključujući i nabavnu
vrednost osnovnih sredstava za koja, u momentu sticanja prava na
poresko oslobođenje, ne ispunjava uslov za ostvarivanje prava na
poresko oslobođenje u smislu člana 50a Zakona o porezu na dobit pravnih
lica (npr. nabavljeno osnovno sredstvo, za koje nije izvršeno plaćanje
dobavljaču), uvećanih za iznos nabavne vrednosti zatečenih osnovnih
sredstava, kao i ostalih osnovnih sredstava evidentiranih u poslovnim
knjigama obveznika, umanjene po osnovu ispravke vrednosti tih osnovnih
sredstava (u daljem tekstu: sadašnja vrednost osnovnih sredstava) za
koja obveznik nema pravo na poresko oslobođenje iz člana 50a Zakona o
porezu na dobit pravnih lica, na poslednji dan perioda u kome je
ispunio uslove za korišćenje ovog oslobođenja. Na rednom broju 4.
obveznik iskazuje iznos sadašnje vrednosti osnovnih sredstava za koja
ne ostvaruje pravo na ovo poresko oslobođenje, i to u istom iznosu do
isteka korisnog veka upotrebe predmetnih osnovnih sredstava.
5. Prelazne i završne odredbe
Član 6
Odredbe ovog pravilnika primenjuju se na utvrđivanje
i obračunavanje poreza na prihode od samostalne delatnosti i
iskazivanje podataka u poreskom bilansu počev za 2013. godinu.
Obveznik koji se opredelio da počev od 1. jula 2013.
godine vrši isplatu lične zarade kao svoje mesečno lično primanje,
saglasno članu 68. stav 2. Zakona o izmenama i dopunama Zakona o porezu
na dohodak građana ("Službeni glasnik RS", broj 47/13), sastavlja i
podnosi poreski bilans posebno za period od 1. januara do 30. juna
2013. godine, a posebno za period od 1. jula do 31. decembra 2013.
godine.
Obveznik iz stava 2. ovog člana poreske bilanse sastavlja i podnosi na Obrascu PB 2.
Član 7
Danom stupanja na snagu ovog pravilnika prestaje da
važi Pravilnik o sadržaju poreskog bilansa i drugim pitanjima od
značaja za način utvrđivanja poreza na dohodak građana na prihode od
samostalne delatnosti ("Službeni glasnik RS", br. 8/11, 13/12 i 12/13),
osim odredaba člana 6. koje prestaju da važe 31. decembra 2022. godine
i člana 8. tog pravilnika koje prestaju da važe 31. decembra 2016.
godine.
Obrazac PK 3 - Poreski kredit za preduzetnike za
ulaganja u osnovna sredstva u određene delatnosti za period od ___ do
___ 201_. godine i Obrazac SU 3 - Srazmerni iznos ulaganja kod
preduzetnika za period od ___ do ___ 201_. godine, koji su propisani
Pravilnikom o sadržaju poreskog bilansa i drugim pitanjima od značaja
za način utvrđivanja poreza na dohodak građana na prihode od samostalne
delatnosti ("Službeni glasnik RS", br. 8/11, 13/12 i 12/13), a u kojima
su iskazani podaci o poreskom oslobođenju, odnosno umanjenju
obračunatog poreza, podnose se uz poresku prijavu koja se podnosi za
period za koji se utvrđuje poreska obaveza.
Član 8
Ovaj pravilnik stupa na snagu narednog dana od dana objavljivanja u "Službenom glasniku Republike Srbije".
Samostalni članovi Pravilnika o izmenama
Pravilnika o sadržaju poreskog bilansa i drugim pitanjima od značaja za
način utvrđivanja poreza na dohodak građana na prihode od samostalne
delatnosti
("Sl. glasnik RS", br. 7/2017)
Član 2
Poreski bilans na Obrascu PB 2 - Poreski bilans
obveznika poreza na dohodak građana na prihode od samostalne delatnosti
za period od ____ do ____ 201__. godine, u skladu sa Pravilnikom o
sadržaju poreskog bilansa i drugim pitanjima od značaja za način
utvrđivanja poreza na dohodak građana na prihode od samostalne
delatnosti ("Službeni glasnik RS", broj 23/14), obveznik podnosi u
slučaju podnošenja izmenjene poreske prijave za poresku prijavu podnetu
zaključno sa 31. decembrom 2016. godine.
Član 4
Ovaj pravilnik stupa na snagu narednog dana od dana objavljivanja u "Službenom glasniku Republike Srbije".
Samostalni članovi Pravilnika o izmenama i dopunama
Pravilnika o sadržaju poreskog bilansa i drugim pitanjima od značaja za način utvrđivanja
poreza na dohodak građana na prihode od samostalne delatnosti
("Sl. glasnik RS", br. 52/2020)
Član 5
Poreski bilans na Obrascu PB 2 - Poreski bilans obveznika poreza na dohodak
građana na prihode od samostalne delatnosti za period od ____ do ____ 201_. godine, u skladu
sa Pravilnikom o sadržaju poreskog bilansa i drugim pitanjima od značaja za način utvrđivanja
poreza na dohodak građana na prihode od samostalne delatnosti ("Službeni glasnik RS",
br. 23/14 i 7/17), obveznik podnosi i posle stupanja na snagu ovog pravilnika, i to u slučaju
podnošenja izmenjene poreske prijave za poresku prijavu podnetu za 2018. godinu, odnosno
u slučaju podnošenja poreske prijave koju je obveznik propustio da podnese za 2018. godinu.
Član 7
Odredbe ovog pravilnika primenjuju se na obračunavanje i plaćanje poreske
obaveze počev za 2019. godinu, odnosno za poreski period koji počinje u 2019. godini.
Član 8
Ovaj pravilnik stupa na snagu narednog dana od dana objavljivanja u "Službenom
glasniku Republike Srbije".
Obrazac PB 2
PORESKI BILANS OBVEZNIKA POREZA NA DOHODAK GRAĐANA NA PRIHODE OD
SAMOSTALNE DELATNOSTI
ZA PERIOD OD _____ DO _____ 20__. GODINE
u dinarima bez decimala
Red. br.
Pozicija
Iznos
1
2
3
A. Dobitak i gubitak pre oporezivanja
I. Rezultat u Bilansu uspeha
1.
Dobitak poslovne godine
2.
Gubitak poslovne godine
II. Dobici i gubici od prodaje imovine iz člana 27.
Zakona o porezu na dobit pravnih lica (iskazani u Bilansu uspeha)
3.
Dobici od prodaje imovine
4.
Gubici od prodaje imovine
III. Usklađivanje rashoda
5.
Ulaganje lične imovine u poslovnu imovinu
6.
Troškovi službenog putovanja iznad propisanog iznosa
7.
Troškovi koji nisu dokumentovani
8.
Ispravke vrednosti pojedinačnih potraživanja od lica kome
se istovremeno duguje, do iznosa obaveze prema tom licu
9.
Pokloni i prilozi dati političkim organizacijama
10.
Pokloni čiji je primalac povezano lice
11.
Kamate zbog neblagovremeno plaćenih poreza, doprinosa i
drugih javnih dažbina
12.
Troškovi postupka prinudne naplate poreza i drugih dugovanja,
troškovi poreskoprekršajnog i drugih prekršajnih postupaka koji se vode pred nadležnim organom
13.
Novčane kazne, ugovorne kazne i penali
14.
Zatezne kamate između povezanih lica
15.
Troškovi koji nisu nastali u svrhu obavljanja poslovne
delatnosti
16.
Troškovi materijala i nabavna vrednost prodate robe iznad
iznosa obračunatog primenom metode ponderisane prosečne cene ili FIFO metode
17.
Primanja zaposlenog iz člana 9. stav 2. Zakona o porezu
na dobit pravnih lica, obračunata a neisplaćena u poreskom periodu
18.
Otpremnine i novčane naknade po osnovu prestanka radnog
odnosa, obračunate a neisplaćene u poreskom periodu
19.
Primanja zaposlenog iz člana 9. stav 2. Zakona o porezu
na dobit pravnih lica, obračunata u prethodnom poreskom periodu a isplaćena u poreskom periodu
za koji se podnosi poreski bilans
20.
Otpremnine i novčane naknade po osnovu prestanka radnog
odnosa koje su obračunate u prethodnom, a isplaćene u poreskom periodu za koji se podnosi
poreski bilans
21.
Ukupan iznos amortizacije obračunat u finansijskim izveštajima
22.
Ukupan iznos amortizacije koji se priznaje za poreske svrhe
23.
Izdaci za zdravstvene, obrazovne, naučne, humanitarne,
verske i sportske namene, zaštitu životne sredine, davanja učinjena ustanovama, odnosno pružaocima
usluga socijalne zaštite
24.
Izdaci za humanitarnu pomoć za otklanjanje posledica nastalih
u slučaju vanredne situacije, koji su učinjeni Republici, autonomnoj pokrajini, jedinici
lokalne samouprave
25.
Izdaci za ulaganja u oblasti kulture
26.
Članarine komorama, savezima i udruženjima
27.
Rashodi po osnovu reprezentacije
28.
Rashod po osnovu ispravke vrednosti pojedinačnih potraživanja
ako od roka za njihovu naplatu nije prošlo najmanje 60 dana, kao i otpis vrednosti pojedinačnih
potraživanja izvršen bez prethodno ispunjenih uslova iz člana 16. Zakona o porezu na dobit
pravnih lica
29.
Rashod po osnovu ispravke vrednosti pojedinačnih potraživanja
koji nije bio priznat u poreskom periodu u kojem je iskazan, ali se priznaje naknadno u skladu
sa članom 16. Zakona o porezu na dobit pravnih lica
30.
Porezi, doprinosi, takse i druge javne dažbine koje ne
zavise od rezultata poslovanja i nisu plaćene u poreskom periodu, a po osnovu kojih je u
poslovnim knjigama obveznika iskazan rashod, uključujući obračunatu a neisplaćenu ličnu zaradu
31.
Porezi, doprinosi, takse i druge javne dažbine koje ne
zavise od rezultata poslovanja, plaćene u poreskom periodu, a koje nisu bile plaćene u prethodnom
poreskom periodu u kome je po tom osnovu u poslovnim knjigama obveznika bio iskazan rashod,
uključujući isplaćenu ličnu zaradu koja nije bila priznata u prethodnom poreskom periodu
u kome je bila obračunata ali nije bila isplaćena
32.
Dugoročna rezervisanja koja se ne priznaju u poreskom periodu
33.
Dugoročna rezervisanja u iznosu koji je iskorišćen u poreskom
periodu
34.
Rashodi po osnovu obezvređenja imovine
35.
Rashodi po osnovu obezvređenja imovine koji se priznaju
u poreskom periodu za koji se podnosi poreski bilans, a u kome je ta imovina otuđena, upotrebljena
ili je došlo do oštećenja te imovine usled više sile;
Troškovi istraživanja i razvoja koji se priznaju u dvostrukom iznosu u skladu sa članom 22g
Zakona o porezu na dobit pravnih lica
IV. Usklađivanje prihoda
36.
Uzimanje iz poslovne imovine
37.
Ispravke vrednosti pojedinačnih potraživanja koje su bile
priznate na teret rashoda, a za koje, u poreskom periodu u kome se vrši otpis, nisu ispunjeni
uslovi iz člana 16. Zakona o porezu na dobit pravnih lica
38.
Sva otpisana, ispravljena i druga potraživanja koja su
bila priznata kao rashod, a koja se u poreskom periodu uključuju u oporezive prihode koji
nisu, kao takvi, iskazani u poslovnim knjigama obveznika;
Iznos koji se, po osnovu smanjenja procenta korišćenja stalnih sredstava za svrhe istraživanja
i razvoja, uključuje u poresku osnovicu;
Iznos koji se uključuje u poresku osnovicu u poreskom periodu u kojem je prijava u vezi sa
pronalaskom odbačena od strane nadležnog organa
39.
Prihodi po osnovu neiskorišćenih dugoročnih rezervisanja
koja nisu bila priznata kao rashod u poreskom periodu u kome su izvršena
40.
Prihodi ostvareni u poreskom periodu po osnovu otpisanih,
ispravljenih i drugih potraživanja koja nisu bila priznata kao rashod, a koja se u poreskom
periodu ne uključuju u oporezive prihode
41.
Prihodi od kamata po osnovu dužničkih hartija od vrednosti
čiji je izdavalac Republika, autonomna pokrajina, jedinica lokalne samouprave ili NBS
42.
Prihodi nastali u vezi sa rashodima koji nisu bili priznati
43.
Primanja ostvarena po osnovu premija, subvencija, regresa
i drugih sredstava koja su izuzeta iz dohotka za oporezivanje;
Iznos kvalifikovanog prihoda koji se, u skladu sa članom 25b Zakona o porezu na dobit pravnih
lica, ne uključuje u poresku osnovicu
V. Rashodi i prihodi po osnovu transfernih cena (osim
kamata na zajmove, odnosno kredite)
44.
Obračunati troškovi po osnovu transfernih cena
45.
Obračunati troškovi po osnovu transfernih cena za koje
se podnosi izveštaj u skraćenom obliku
46.
Obračunati prihodi po osnovu transfernih cena
47.
Obračunati prihodi po osnovu transfernih cena za koje se
podnosi izveštaj u skraćenom obliku
VI. Rashodi i prihodi po osnovu kamata na zajmove, odnosno
kredite između povezanih lica
48.
Obračunati rashodi po osnovu kamata ("na dohvat ruke")
na zajmove, odnosno kredite dobijene od povezanih lica
49.
Obračunati prihodi po osnovu kamata ("na dohvat ruke")
na zajmove, odnosno kredite odobrene povezanim licima
VII. Korekcija rashoda i prihoda po osnovu transfernih
cena, uključujući i kamate na zajmove, odnosno kredite između povezanih lica
50.
Zbir konačnih korekcija (rashoda i prihoda) po osnovu transakcija
sa svim pojedinačnim povezanim licima utvrđen u zaključku dokumentacije o transfernim cenama
VIII. Oporeziva dobit
51.
Oporeziva dobit (red. br. 1-3+4-5+6 do 18-19-20+21-22+23
do 28-29+30-31+32-33+34-35+36+37+38-39 do 43+50)>0 (ili negativan iznos sa rednog broja
52)
52.
Gubitak (red. br. 2+3-4+5-6 do 18+19+20-21+22-23 do 28+29-30+31-32+33-34+35-36-37-38+39
do 43-50)>0 (ili negativan iznos sa rednog broja 51)
53.
Iznos gubitka iz poreskog bilansa iz prethodnih godina,
do visine oporezive dobiti
54.
Ostatak oporezive dobiti (red. br. 51-53)>0
B. Kapitalni dobici i gubici
55.
Ukupni kapitalni dobici tekuće godine
56.
Ukupni kapitalni gubici tekuće godine
57.
Kapitalni dobici (red. br. 55-56)
58.
Kapitalni gubici (red. br. 56-55)
59.
Preneti kapitalni gubici iz ranijih godina do visine iznosa
pod rednim brojem 57.
60.
Ostatak kapitalnog dobitka (red. br. 57-59)
V. Poreska osnovica - oporeziva dobit
61.
Poreska osnovica (red. br. 54+60) ≥ 0
Obrazac PK 2
__________________________________
(PIB)
__________________________________
(ime i prezime poreskog obveznika)
__________________________________
(adresa)
__________________________________
(šifra poreskog obveznika)
__________________________________
(naziv radnje)
__________________________________
(sedište)
PORESKI KREDIT ZA OBVEZNIKE ZA ULAGANJA U OSNOVNA SREDSTVA
ZA PERIOD OD _____ DO _____ 20__. GODINE
Red. br.
Opis
Iznos u dinarima
bez decimala
1
2
3
1.
Ukupan iznos ulaganja u osnovna sredstva koja su plaćena
u tekućem poreskom periodu
2.
Iznos ulaganja u opremu, plaćenu u tekućem poreskom periodu,
a koja je bila u upotrebi na teritoriji Republike
3.
Iznos ulaganja u osnovna sredstva za koja se priznaje pravo
na poreski kredit (1-2)
4.
Ulaganja izvršena u razvoj koja se u poreskom periodu u
kojem su ispunjeni uslovi za priznavanje takvih ulaganja kao nematerijalnih ulaganja u skladu
sa propisima o računovodstvu i MRS, odnosno MSFI, i to u iznosu koji je u poslovnim knjigama
obveznika iskazan na odgovarajućem računu grupe 01 - Nematerijalna ulaganja
5.
Ukupan iznos ulaganja po osnovu koga obveznik ostvaruje
pravo na poreski kredit, iskazan kao zbir iznosa sa red. br. 3. i 4
6.
Iznos obračunatog poreskog kredita za tekući poreski period
(red. br. 3 x 40%)
7.
Iznos obračunatog poreskog kredita koji se koristi u tekućem
poreskom periodu, a najviše do 70% obračunatog poreza
8.
Neiskorišćeni deo poreskog kredita iz tekućeg poreskog
perioda koji se prenosi na račun pripadajućeg poreza iz budućih obračunskih perioda (6-7)
9.
Neiskorišćeni deo poreskog kredita iz ranijih poreskih
perioda koji se prenosi na račun pripadajućeg poreza iz budućih obračunskih perioda
10.
Iznos korekcije neiskorišćenog dela poreskog kredita iz
ranijih poreskih perioda usled otuđenja osnovnih sredstava, odnosno gubitka prava na poreski
kredit
11.
Neiskorišćeni deo poreskog kredita iz ranijih poreskih
perioda koji, posle korekcije, može da se koristi u tekućem poreskom periodu po redosledu
ulaganja (9-10)
12.
Neiskorišćeni deo poreskog kredita iz ranijih poreskih
perioda, koji se koristi u tekućem poreskom periodu
13.
Neiskorišćeni deo poreskog kredita iz ranijih poreskih
perioda, koji se prenosi na račun pripadajućeg poreza iz budućih obračunskih perioda (11-12)
14.
Ukupni poreski kredit koji se koristi u tekućem poreskom
periodu - zbir poreskog kredita tekućeg poreskog perioda i prenetih poreskih kredita iz ranijih
poreskih perioda po redosledu ulaganja, a najviše do 70% obračunatog poreza (7+12)
15.
Neiskorišćeni deo poreskog kredita koji se prenosi na račun
pripadajućeg poreza iz budućih obračunskih perioda - zbir neiskorišćenog poreskog kredita
tekućeg poreskog perioda i prenetog poreskog kredita iz ranijih poreskih perioda (8+13)
Odgovorno lice
U ___________________
dana __________ godine
___________________________
Obrazac SU 1
__________________________________
(PIB)
__________________________________
(ime i prezime poreskog obveznika)
__________________________________
(adresa)
__________________________________
(šifra poreskog obveznika)
__________________________________
(naziv radnje)
__________________________________
(sedište)
SRAZMERNI IZNOS ULAGANJA KOD OBVEZNIKA
ZA PERIOD OD _____ DO _____ 20__. GODINE
Red. broj
Opis
Iznos u dinarima
bez decimala
1
2
3
1.
Vrednost ukupno plaćenih osnovnih sredstava nabavljenih
u skladu sa članom 50a Zakona o porezu na dobit pravnih lica
2.
Vrednost plaćene opreme koja je bila u upotrebi na teritoriji
Republike Srbije
3.
Vrednost plaćenih osnovnih sredstava nabavljenih u skladu
sa članom 50a Zakona o porezu na dobit pravnih lica (1-2)
4.
Vrednost ukupnih osnovnih sredstava
5.
Srazmera ulaganja (3:4 x 100)
6.
Umanjenje obračunatog poreza (red. br. 5 x odgovarajući
red. br. Obrasca PPDG-1S)
Odgovorno lice
U ___________________
dana __________ godine
___________________________