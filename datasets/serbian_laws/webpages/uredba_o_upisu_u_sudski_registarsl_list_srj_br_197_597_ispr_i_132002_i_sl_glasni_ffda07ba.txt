Title: UREDBAO UPISU U SUDSKI REGISTAR
URL: https://www.paragraf.rs/propisi/uredba-o-upisu-u-sudski-registar.html
Extracted: 2025-07-06T23:17:24.873455
================================================================================

Sve informacije o propisu nađite
OVDE
.
Tweet
Prijavite se na
mailing listu
!
UREDBA
O UPISU U SUDSKI REGISTAR
("Sl. list SRJ", br. 1/97, 5/97 - 
 ispr. i 13/2002 i "Sl. glasnik RS", br. 55/2004 - dr. zakon)
I OSNOVNE ODREDBE
Član 1
Ovom uredbom bliže se uređuje upis u sudski registar preduzeća, 
 banaka i drugih finansijskih organizacija, berzi i berzanskih posrednika, organizacija 
 za osiguranje, zadruga i drugih subjekata određenih saveznim zakonom (u daljem 
 tekstu: subjekt upisa).
Na upis ustanove ili drugog pravnog lica čiji je upis u sudski 
 registar određen zakonom shodno se primenjuju odredbe ove uredbe.
Član 2
U sudski registar upisuje se osnivanje, organizovanje, povezivanje 
 i prestanak subjekta upisa, kao i statusne promene i promene oblika organizovanja 
 tog subjekta.
U sudski registar upisuju se podaci o subjektima upisa koji 
 su od značaja za pravni promet, i to: firma i skraćena oznaka firme, matični 
 broj, sedište, delatnost, odnosno poslovi, oblik subjekta upisa, osnivački ulozi 
 i osnovni kapital (upisani i uplaćeni), ovlašćenja u pravnom prometu i odgovornost 
 za obaveze subjekta upisa, odgovornost subjekta upisa za obaveze drugih subjekata 
 upisa u pravnom prometu, imena lica ovlašćenih za zastupanje i granice njihovih 
 ovlašćenja, naziv i mesto poslovanja delova subjekta upisa, firma odnosno naziv 
 i sedište sa oznakom registra i brojem registarskog upisa osnivača, odnosno 
 ime i adresa sa ličnim brojem i brojem lične karte osnivača, broj i datum akta 
 o osnivanju, kao i drugi podaci određeni zakonom.
U sudski registar upisuju se i promene podataka iz stava 2 
 ovog člana.
Član 3
Delatnost se upisuje u sudski registar prema saveznom zakonu 
 kojim se uređuje klasifikacija delatnosti.
Ako delatnost nije predviđena zakonom iz stava 1 ovog člana, 
 sud će odlučiti o upisu uzimajući u obzir odredbe akata subjekta upisa.
Član 4
Prijava za upis u sudski registar sadrži podatke iz člana 2 
 stav 2 ove uredbe, zavisno od predmeta upisa.
Uz prijavu za upis u sudski registar prilažu se isprave i dokazi 
 predviđeni zakonom i ovom uredbom.
Član 5
Ako je zakonom ili aktom o osnivanju u skladu sa zakonom propisano 
 davanje dozvole, saglasnosti, odobrenja, uverenja, ovlašćenja, potvrde ili drugih 
 odgovarajućih akata, uz prijavu za upis u sudski registar prilažu se i te isprave.
Član 6
Ako je osnivač subjekta upisa strano pravno lice, uz prijavu 
 za upis u sudski registar osnivanja subjekta upisa podnosi se i dokaz da je 
 strano pravno lice upisano u odgovarajući registar države čiju pripadnost ima.
Ako je osnivač subjekta upisa strano fizičko lice, uz prijavu 
 za upis osnivanja subjekta upisa podnosi se isprava kojom se utvrđuje njegov 
 identitet. Strano fizičko lice koje je stalno nastanjeno u Saveznoj Republici 
 Jugoslaviji podnosi i potvrdu o prebivalištu, a strano fizičko lice koje privremeno 
 boravi u Saveznoj Republici Jugoslaviji i potvrdu o boravištu. Ove potvrde ne 
 mogu biti starije od 30 dana.
Ako je osnivač subjekta upisa subjekt upisa upisan kod drugog 
 registarskog suda, odnosno u registar kod drugog nadležnog organa, uz prijavu 
 za upis osnivanja subjekta upisa podnosi se izvod iz sudskog registra, odnosno 
 izvod iz registra koji se vodi kod drugog nadležnog organa za tog osnivača.
Ako je osnivač subjekta upisa jugoslovenski državljanin, uz 
 prijavu za upis osnivanja subjekta upisa podnosi se fotokopija lične karte i 
 potvrda o prebivalištu, a ako osnivač subjekta upisa nema prebivalište u Saveznoj 
 Republici Jugoslaviji - potvrda o boravištu. Ove potvrde ne mogu biti starije 
 od 30 dana.
Isprave iz st. 1 do 4 ovog člana podnose se, po potrebi, i 
 uz druge prijave za upis u sudski registar.
Član 7
Uz prijavu za upis osnivanja, odnosno organizovanja subjekta 
 upisa podnosi se dokaz o osnovu korišćenja poslovnog prostora u kome je sedište 
 subjekta upisa.
Član 8
Sudski registar sastoji se iz registarskih uložaka koji imaju 
 registarske listove.
Uz sudski registar vode se zbirke isprava i druge pomoćne knjige 
 i evidencije.
Sudski registar, pomoćne knjige i evidencije vode se ažurno, 
 a mogu se obrađivati komjuterom primenom jedinstvenih standarda.
II PRIJAVE ZA UPIS U SUDSKI REGISTAR
A. PRIJAVA ZA UPIS U SUDSKI REGISTAR OSNIVANJA 
 PREDUZEĆA
1. Prijava za upis u sudski registar osnivanja akcionarskog društva
Član 9
Uz prijavu za upis u sudski registar simultanog (istovremenog) 
 osnivanja akcionarskog društva prilažu se:
1) ugovor o osnivanju društva, sa overenim potpisima osnivača;
2) statut društva;
3) izveštaj banke o deponovanim novčanim ulozima na privremeni 
 račun;
4) izveštaj osnivača o ulozima u stvarima i pravima, sa procenom 
 vrednosti tih uloga koju je izvršio ovlašćeni procenjivač, odnosno osnivač, 
 bilansom preduzeća koje se kao ulog unosi u društvo za dve poslednje poslovne 
 godine i dokazima o stavljanju stvari i prava na raspolaganje društvu u skladu 
 sa ugovorom o osnivanju društva;
5) odluka o imenovanju zastupnika društva ako zastupnik nije 
 određen osnivačkim aktom;
6) overen potpis lica ovlašćenog za zastupanje.
Član 10
Uz prijavu za upis u sudski registar sukcesivnog (postepenog) 
 osnivanja akcionarskog društva prilažu se:
1) ugovor o osnivanju društva sa overenim potpisima osnivača;
2) dokaz o objavljivanju i sadržina javnog poziva za upis i 
 uplatu akcija (prospekt), sa odobrenjem prospekta od strane nadležnog saveznog 
 organa;
3) zapisnik sa osnivačke skupštine, sa spiskom učesnika i dokazima 
 o sazivanju skupštine;
4) statut društva;
5) izveštaj banke o upisanim akcijama i izveštaj o deponovanim 
 novčanim ulozima na privremeni račun;
6) izveštaj osnivača o ulozima u stvarima i pravima, sa procenom 
 vrednosti tih uloga koju je izvršio ovlašćeni procenjivač, odnosno osnivač, 
 bilansom preduzeća koje se kao ulog unosi u društvo za dve poslednje poslovne 
 godine i dokazima o stavljanju stvari i prava na raspolaganje društvu u skladu 
 sa ugovorom o osnivanju društva;
7) odluka o imenovanju zastupnika društva ako zastupnik nije 
 određen osnivačkim aktom;
8) overen potpis lica ovlašćenog za zastupanje.
Član 11
Uz prijavu za upis u sudski registar osnivanja jednočlanog 
 akcionarskog društva prilažu se:
1) odluka o osnivanju društva, sa overenim potpisom osnivača;
2) statut društva;
3) izveštaj banke o deponovanom novčanom ulogu na privremeni 
 račun;
4) izveštaj osnivača o ulogu u stvarima i pravima, sa procenom 
 vrednosti tih uloga koju je izvršio ovlašćeni procenjivač, odnosno osnivač i 
 dokazima o stavljanju stvari i prava na raspolaganje društvu u skladu sa odlukom 
 o osnivanju društva;
5) dokaz o sredstvima obezbeđenja za neuplaćeni iznos novčanog 
 dela osnivačkog uloga, odnosno za vrednost neunesenog nenovčanog uloga;
6) odluka o imenovanju zastupnika društva, ako je odlukom o 
 osnivanju određeno da vlasnik ne obavlja poslove direktora društva;
7) overen potpis lica ovlašćenog za zastupanje.
2. Prijava za upis u sudski registar osnivanja društva s ograničenom 
 odgovornošću
Član 12
Uz prijavu za upis u sudski registar osnivanja društva s ograničenom 
 odgovornošću prilažu se:
1) ugovor o osnivanju društva, sa overenim potpisima ugovarača;
2) statut društva;
3) izveštaj banke o deponovanim novčanim ulozima na privremeni 
 račun;
4) izveštaj osnivača o ulozima u stvarima i pravima sa procenom 
 vrednosti tih uloga koju je izvršio ovlašćeni procenjivač, odnosno osnivač i 
 dokazima o stavljanju stvari i prava na raspolaganje društvu u skladu sa ugovorom 
 o osnivanju društva;
5) odluka o imenovanju zastupnika društva ako zastupnik nije 
 određen osnivačkim aktom;
6) overen potpis lica ovlašćenog za zastupanje.
Član 13
Uz prijavu za upis u sudski registar osnivanja jednočlanog 
 društva s ograničenom odgovornošću prilažu se:
1) odluka o osnivanju društva, sa overenim potpisom osnivača;
2) izveštaj banke o deponovanom novčanom ulogu na privremeni 
 račun;
3) izveštaj osnivača o ulogu u stvarima i pravima, sa procenom 
 vrednosti tog uloga koju je izvršio ovlašćeni procenjivač, odnosno osnivača 
 i dokazima o stavljanju stvari i prava na raspolaganje društvu u skladu sa odlukom 
 o osnivanju društva;
4) dokaz o sredstvima obezbeđenja za neuplaćeni iznos novčanog 
 dela osnivačkog uloga, odnosno za vrednost neunesenog nenovčanog uloga;
5) odluka o imenovanju zastupnika društva ako je odlukom o 
 osnivanju određeno da vlasnik ne obavlja poslove direktora društva;
6) overen potpis lica ovlašćenog za zastupanje.
3. Prijava za upis u sudski registar osnivanja ortačkog društva
Član 14
Uz prijavu za upis u sudski registar osnivanja ortačkog društva 
 prilažu se:
1) ugovor o osnivanju društva, sa overenim potpisima ugovarača;
2) potvrda banke o uplati novčanog uloga na privremeni račun, 
 odnosno dokaz o tome da su stvari i prava stavljene na raspolaganje društvu, 
 ako je ugovorom o osnivanju predviđeno da se novčani ulog uplaćuje, odnosno 
 ulog u stvarima i pravima stavlja na raspolaganje društvu pre upisa osnivanja 
 društva u sudski registar;
3) overen potpis lica ovlašćenog za zastupanje.
4. Prijava za upis u sudski registar osnivanja komanditnog društva
Član 15
Uz prijavu za upis u sudski registar osnivanja komanditnog 
 društva prilažu se:
1) ugovor o osnivanju društva, sa overenim potpisima ugovarača;
2) procena ovlašćenog procenjivača, odnosno osnivača vrednosti 
 nenovčanog uloga komanditora;
3) potvrda banke o uplati novčanog uloga komanditora na privremeni 
 račun, odnosno dokaz da je komanditor stvari i prava stavio na raspolaganje 
 društvu u skladu sa ugovorom o osnivanju;
4) potvrda banke o uplati novčanog uloga komplementara, odnosno 
 dokaz da je komplementar stavio stvari i prava na raspolaganje društvu ako je 
 ugovorom o osnivanju predviđeno da je komplementar dužan da to učini pre upisa 
 društva u sudski registar;
5) overen potpis lica ovlašćenog za zastupanje.
5. Prijava za upis u sudski registar osnivanja javnog preduzeća
Član 16
Uz prijavu za upis u sudski registar osnivanja javnog preduzeća 
 prilažu se:
1) akt nadležnog državnog organa, odnosno organa jedinice lokalne 
 samouprave o osnivanju preduzeća;
2) potvrda o prenosu novčanih sredstava za osnivanje i početak 
 rada preduzeća na privremeni račun, odnosno potvrda osnivača o predaji stvari, 
 sa popisom i procenom;
3) statut preduzeća;
4) odluka o imenovanju zastupnika preduzeća ako zastupnik nije 
 određen osnivačkim aktom;
5) overen potpis lica ovlašćenog za zastupanje;
6) druge isprave utvrđene zakonom kojim se uređuju uslovi i 
 način obavljanja delatnosti od opšteg interesa.
Član 17
Uz prijavu za upis u sudski registar delatnosti od opšteg interesa 
 koje obavlja preduzeće, deo preduzeća i preduzetnik prilažu se i isprave iz 
 člana 16 tačka 6 ove uredbe.
B. PRIJAVA ZA UPIS U SUDSKI REGISTAR DRUŠTVENOG 
 PREDUZEĆA
1. Prijava za upis u sudski registar osnivanja društvenog preduzeća
Član 18
Uz prijavu za upis u sudski registar osnivanja društvenog preduzeća 
 prilažu se:
1) odluka, odnosno ugovor o osnivanju preduzeća;
2) dokaz o visini društvenog kapitala preduzeća;
3) dokaz da je društveni kapital podeljen u obračunske akcije, 
 odnosno udele određene nominalne vrednosti;
4) statut preduzeća;
5) odluka o imenovanju zastupnika preduzeća;
6) overen potpis lica ovlašćenog za zastupanje.
2. Prijava za upis u sudski registar organizovanja društvenog 
 preduzeća
Član 19
Uz prijavu za upis u sudski registar organizovanja društvenog 
 preduzeća u zakonom predviđenim slučajevima (spajanjem ili podelom, poništenjem 
 svojinske transformacije, raskidom ugovora o prenosu društvenog kapitala na 
 holding bez naknade, otkupom akcija od akcionara i dr.) prilažu se:
1) akt na kome se zasniva organizovanje preduzeća (odluka nadležnog 
 organa preduzeća, ugovor, rešenje, odnosno presuda nadležnog organa, i dr.);
2) dokaz o visini društvenog kapitala preduzeća;
3) dokaz da je društveni kapital podeljen u obračunske akcije, 
 odnosno udele određene nominalne vrednosti;
4) statut preduzeća;
5) odluka o imenovanju zastupnika preduzeća ako se zastupnik 
 menja;
6) overen potpis lica ovlašćenog za zastupanje ako se zastupnik 
 menja.
3. Prijava za upis u sudski registar promene vlasništva društvenog 
 kapitala
Član 20
Ako društveno preduzeće donese odluku o promeni vlasništva 
 društvenog kapitala, podnosi prijavu za upis u sudski registar, uz koju se, 
 zavisno od modela promene i oblika organizovanja, prilažu:
1) odluka o promeni vlasništva društvenog kapitala;
2) potvrda nadležne organizacije o utvrđenoj vrednosti društvenog 
 kapitala;
3) odluka o izdavanju akcija ili udela, odnosno prodaji celine 
 ili dela preduzeća;
4) dokaz o upisu i uplati akcija ili udela saglasno odluci 
 iz tačke 3 ovog člana, odnosno o prodaji celine ili dela preduzeća;
5) ugovor o pretvaranju ulaganja i potraživanja u trajni ulog;
6) statut društva;
7) odluka o imenovanju zastupnika društva ako se zastupnik 
 menja;
8) overen potpis lica ovlašćenog za zastupanje ako se zastupnik 
 menja;
9) druge isprave u skladu sa zakonom.
V. PRIJAVA ZA UPIS U SUDSKI REGISTAR DELA PREDUZEĆA
Član 21
Uz prijavu za upis u sudski registar dela preduzeća prilažu 
 se:
1) osnivački akt ili statut, odnosno izmene akta ili statuta 
 kojima se utvrđuju ovlašćenja dela preduzeća u pravnom prometu;
2) odluka nadležnog organa o nazivu, mestu poslovanja, poslovima 
 i licu ovlašćenom za zastupanje dela preduzeća;
3) overen potpis lica ovlašćenog za zastupanje.
Član 22
Uz prijavu za upis u sudski registar brisanja dela preduzeća 
 prilaže se odluka o prestanku tog dela.
G. PRIJAVA ZA UPIS U SUDSKI REGISTAR OSNIVANJA 
 POSLOVNOG UDRUŽENJA
Član 23
Uz prijavu za upis u sudski registar osnivanja poslovnog udruženja 
 prilažu se:
1) ugovor o osnivanju, sa overenim potpisima osnivača;
2) dokaz o uplati iznosa osnovnog kapitala i dokaz o stavljanju 
 stvari i prava na raspolaganje udruženju u skladu sa ugovorom o osnivanju;
3) odluka o imenovanju zastupnika poslovnog udruženja;
4) overen potpis lica ovlašćenog za zastupanje.
D. PRIJAVA ZA UPIS U SUDSKI REGISTAR PREDUZETNIKA
Član 24
Za upis u sudski registar preduzetnika prilažu se:
1) prijava preduzetnika u pismenom obliku;
2) overen potpis lica ovlašćenog za zastupanje;
3) dokaz o osnovu korišćenja poslovnog prostora u kome je sedište 
 preduzetnika;
4) druge isprave propisane zakonom.
Đ. PRIJAVA ZA UPIS U SUDSKI REGISTAR POVEĆANJA, 
 ODNOSNO SMANJENJA OSNOVNOG KAPITALA I PROMENE ČLANA PRIVREDNOG DRUŠTVA
1. Prijava za upis u sudski registar povećanja osnovnog kapitala 
 akcionarskog društva
Član 25
Uz prijavu za upis u sudski registar odluke o povećanju osnovnog 
 kapitala akcionarskog društva po osnovu novih uloga prilaže se odluka skupštine 
 akcionara o povećanju osnovnog kapitala, a po potrebi i saglasnost akcionara 
 one klase akcija čija se utvrđena prava menjaju povećanjem osnovnog kapitala, 
 potvrda banke da je nominalna vrednost svih ranije upisanih akcija u celini 
 uplaćena, odnosno izveštaj ovlašćenog procenjivača o proceni uloga u stvarima 
 i pravima.
Uz prijavu za upis povećanja osnovnog kapitala nastalog sprovođenjem 
 odluke iz stava 1 ovog člana prilažu se:
1) dokaz o objavljivanju i sadržina javnog poziva za upis i 
 uplatu akcija (prospekt), sa odobrenjem prospekta od strane nadležnog saveznog 
 organa;
2) izveštaj banke o upisanim i uplaćenim akcijama;
3) saglasnost nadležnog saveznog organa za sticanje značajnog 
 ili većinskog učešča kapitala u kapitalu društva.
Član 26
Uz prijavu za upis u sudski registar odluke o uslovnom povećanju 
 osnovnog kapitala akcionarskog društva prilaže se odluka skupštine o uslovnom 
 povećanju kapitala i potvrda banke o veličini osnovnog kapitala društva koji 
 postoji u vreme donošenja te odluke.
Uz prijavu za upis ukupnog iznosa za koji su izdate akcije 
 u prethodnoj poslovnoj godini po osnovu odluke o uslovnom povećanju kapitala 
 prilaže se izveštaj banke o upisanim i uplaćenim akcijama i izjava direktora 
 da su akcije izdate za namene određene u toj odluci.
Član 27
Uz prijavu za upis u sudski registar odluke o povećanju osnovnog 
 kapitala akcionarskog društva po osnovu ovlašćenog kapitala prilaže se odluka 
 uprave društva o povećanju osnovnog kapitala, izvod iz statuta ili odluka skupštine 
 kojom je uprava ovlašćena za donošenje takve odluke i dokaz o iznosu osnovnog 
 kapitala koji je postojao u vreme davanja ovlašćenja.
Uz prijavu za upis povećanja osnovnog kapitala nastalog sprovođenjem 
 odluke iz stava 1 ovog člana prilaže se potvrda banke o upisanim i uplaćenim 
 akcijama, a isprave iz člana 25 stav 2 tač. 1 i 3 ove uredbe - ako to proizlazi 
 iz odluke o povećanju osnovnog kapitala.
Član 28
Uz prijavu za upis u sudski registar povećanja osnovnog kapitala 
 akcionarskog društva iz rezervi akcionarskog društva (pretvaranjem rezervi i 
 neraspoređene dobiti u osnovni kapital) prilažu se:
1) odluka skupštine akcionara o povećanju osnovnog kapitala;
2) bilans stanja na osnovu koga je donesena odluka o povećanju 
 osnovnog kapitala, sa mišljenjem revizora;
3) godišnji obračun društva za proteklu poslovnu godinu;
4) potvrda uprave da od dana usvajanja bilansa do dana podnošenja 
 prijave nije došlo do smanjenja imovine društva koje bi sprečavalo povećanje 
 osnovnog kapitala, odnosno do povrede prava akcionara.
Član 29
Na prijavu za upis povećanja osnovnog kapitala jednočlanog 
 akcionarskog društva shodno se primenjuju odredbe čl. 25 do 28 ove uredbe.
Član 30
Uz prijavu za upis u sudski registar odluke o izdavanju zamenljivih 
 i participativnih obveznica prilaže se odluka skupštine ili odluka uprave društva 
 o izdavanju tih obveznica, sa ovlašćenjem skupštine za donošenje te odluke.
2. Prijava za upis u sudski registar smanjenja osnovnog kapitala 
 akcionarskog društva
Član 31
Uz prijavu za upis u sudski registar odluke o smanjenju osnovnog 
 kapitala akcionarskog društva prilažu se odluka skupštine akcionara o smanjenju 
 osnovnog kapitala i saglasnost akcionara one klase akcija čija se utvrđena prava 
 menjaju smanjenjem osnovnog kapitala.
Uz prijavu za upis smanjenja osnovnog kapitala nastalog sprovođenjem 
 odluke iz stava 1 ovog člana prilažu se:
1) dokaz o objavljivanju odluke o smanjenju osnovnog kapitala 
 sa pozivom poveriocima da prijave svoja potraživanja u skladu sa zakonom;
2) dokaz o isplati dospelih ili obezbeđenju nedospelih potraživanja 
 koja su poverioci prijavili u propisanom roku, odnosno potvrda nadležnog organa 
 preduzeća da poverioci nisu podneli takve zahteve u tom roku;
3) dokaz o pozivanju akcionara na podnošenje akcija radi spajanja 
 ili promene nominalne vrednosti u skladu sa zakonom;
4) dokaz o izvršenom poništavanju akcija, odnosno oglašavanju 
 akcija nevažećim.
Član 32
Na prijavu za upis u sudski registar odluke o pojednostavljenom 
 smanjenju osnovnog kapitala akcionarskog društva ili odluke o povlačenju akcija 
 na teret osnovnog kapitala, kao i prijavu za upis smanjenja osnovnog kapitala 
 nastalog sprovođenjem te odluke shodno se primenjuju odredbe člana 31 ove uredbe.
3. Prijava za upis u sudski registar povećanja, odnosno smanjenja 
 osnovnog kapitala društva s ograničenom odgovornošću
Član 33
Uz prijavu za upis u sudski registar povećanja osnovnog kapitala 
 društva s ograničenom odgovornošću podnose se odluka o povećanju osnovnog kapitala 
 i izmene ugovora o osnivanju društva, odnosno statuta društva, donesene u skladu 
 sa statutom društva.
Uz prijavu za upis povećanja osnovnog kapitala društva s ograničenom 
 odgovornošću nastalog sprovođenjem odluke iz stava 1 ovog člana prilaže se potvrda 
 banke o uplati uloga, odnosno dokaz o unošenju novih uloga saglasno toj odluci, 
 a po potrebi, i saglasnost nadležnog saveznog organa za sticanje značajnog ili 
 većinskog učešća kapitala.
Član 34
Na prijavu za upis u sudski registar smanjenja osnovnog kapitala 
 društva s ograničenom odgovornošću shodno se primenjuju odredbe člana 33 i člana 
 31 stav 2 tač. 1 i 2 ove uredbe.
4. Prijava za upis u sudski registar preostalog upisanog novčanog 
 dela osnovnog kapitala
Član 35
Uz prijavu za upis u sudski registar uplate preostalog upisanog 
 novčanog dela osnovnog kapitala akcionarskog društva i društva s ograničenom 
 odgovornošću podnosi se potvrda banke o izvršenoj uplati.
5. Prijava za upis u sudski registar pristupanja novog člana, 
 odnosno prestanka članstva u privrednim društvima
Član 36
Uz prijavu za upis u sudski registar pristupanja novog člana 
 ortačkog društva prilažu se izmene ugovora o osnivanju.
Uz prijavu za upis prestanka članskog odnosa u ortačkom društvu 
 prilaže se isprava kojom se dokazuje osnov prestanka članskog odnosa i izmene 
 ugovora o osnivanju.
Član 37
Uz prijavu za upis u sudski registar pristupanja novog člana 
 komanditnog društva i društva s ograničenom odgovornošću prilažu se odluka organa 
 upravljanja subjekta upisa, ugovor o prenosu udela, sa overenim potpisima ugovarača, 
 kao i izmene i dopune ugovora o osnivanju, odnosno statuta.
Uz prijavu za upis prestanka članskog odnosa u komanditnom 
 društvu i društvu s ograničenom odgovornošću prilažu se isprava kojom se dokazuje 
 osnov prestanka članskog odnosa i izmene i dopune ugovora o osnivanju, odnosno 
 statuta.
E. PRIJAVA ZA UPIS U SUDSKI REGISTAR POVEZIVANJA 
 PREDUZEĆA
1. Prijava za upis u sudski registar sticanja značajnog i većinskog 
 učešća kapitala
Član 38
Uz prijavu za upis u sudski registar sticanja značajnog ili 
 većinskog učešća kapitala u akcionarskim društvima s javnim upisom akcija prilažu 
 se:
1) ponuda za kupovinu ili razmenu akcija, objavljena u glasilu 
 berze;
2) saglasnost nadležnog saveznog organa za sticanje značajnog 
 ili većinskog učešća kapitala u skladu sa saveznim zakonom kojim se uređuju 
 hartije od vrednosti;
3) potvrda banke o uplati novčanog iznosa kupljenih akcija.
Uz prijavu za upis u sudski registar sticanja značajnog ili 
 većinskog učešća kapitala u akcionarskom društvu bez javnog upisa akcija i u 
 društvu s ograničenom odgovornošću prilažu se isprave iz stava 1 tač. 2 i 3 
 ovog člana.
Član 39
Kad akcionar ili imalac udela stekne više od 75% osnovnog kapitala 
 akcionarskog društva ili društva s ograničenom odgovornošću, uz prijavu za upis 
 ovog učešća u kapitalu društva prilaže se potvrda banke o nominalnom iznosu 
 ukupnog kapitala društva i nominalnom iznosu učešća podnosioca prijave u tom 
 kapitalu.
2. Prijava za upis u sudski registar sticanja uzajamnog učešća 
 kapitala
Član 40
Uz prijavu za upis u sudski registar uzajamnog sticanja kapitala 
 u akcionarskom društvu ili društvu s ograničenom odgovornošću prilažu se:
1) potvrda banke o nominalnom iznosu ukupnog kapitala i stečenih 
 akcija ili udela u kapitalu akcionarskog društva ili društva s ograničenom odgovornošću;
2) potvrda banke o nominalnom iznosu kapitala sticaoca i udela 
 akcionarskog društva ili društva s ograničenom odgovornošću u kapitalu sticaoca.
3. Prijava za upis u sudski registar prinudnog otkupa ili zamene 
 akcija
Član 41
Uz prijavu za upis u sudski registar prinudnog otkupa ili zamene 
 akcija, odnosno udela prilažu se:
1) odluka skupštine matičnog preduzeća o otkupu ili zameni 
 akcija, odnosno udela;
2) potvrda banke o nominalnom iznosu učešća matičnog preduzeća 
 u kapitalu zavisnog preduzeća od 90% i datum sticanja tog učešća.
Član 42
Uz prijavu matičnog preduzeća za upis u sudski registar podataka 
 iz čl. 38 do 41 ove uredbe podnosi se i kopija prijave za upis koju je nadležnom 
 registarskom sudu podnelo zavisno preduzeće i obrnuto.
Ž. PRIJAVA ZA UPIS U SUDSKI REGISTAR STATUSNIH 
 PROMENA I PROMENA OBLIKA PREDUZEĆA
1. Prijava za upis u sudski registar spajanja preuzimanjem (pripajanja) 
 preduzeća
Član 43
Uz prijavu za upis u sudski registar spajanja preuzimanjem 
 (pripajanja) jednog preduzeća drugom preduzeću prilažu se:
1) ugovor o pripajanju;
2) izveštaj ovlašćenih procenjivača o vrednosti imovine preduzeća 
 koja učestvuju u pripajanju, sa obrazloženjem predložene zamene akcija ili udela;
3) saglasnosti skupština preduzeća koja učestvuju u pripajanju 
 na ugovor o pripajanju, kao i saglasnost akcionara one klase akcija čija se 
 utvrđena prava pripajanjem preduzeća menjaju;
4) dokaz o objavljivanju obaveštenja o pokretanju postupka 
 za pripajanje u skladu sa zakonom;
5) dokazi o isplati ili obezbeđenju potraživanja poverilaca 
 koji su zahtevali ispunjenje ili obezbeđenje svojih potraživanja u propisanom 
 roku, odnosno potvrda nadležnog organa preduzeća da poverioci nisu podneli ovakve 
 zahteve u tom roku.
Ako u pripajanju učestvuje javno preduzeće, uz prijavu se, 
 osim isprava iz stava 1 ovog člana, prilaže i saglasnost nadležnog organa na 
 ugovor o pripajanju.
Ako se pripajanjem poveća osnovni kapital preduzeća preuzimaoca, 
 uz prijavu iz stava 1 ovog člana podnosi se i dokaz o visini ukupnog osnovnog 
 kapitala.
Član 44
Ako se 90% osnovnog kapitala zavisnog preduzeća nalazi u svojini 
 matičnog preduzeća, uz prijavu za upis u sudski registar pripajanja ne prilaže 
 se saglasnost skupštine zavisnog preduzeća na ugovor o pripajanju, osim ako 
 akcionari ili članovi zavisnog preduzeća koji poseduju ili predstavljaju najmanje 
 1/10 osnovnog kapitala preduzeća ne zahtevaju sazivanje skupštine radi donošenja 
 odluke.
Ako sve akcije ili udeli zavisnog preduzeća pripadaju matičnom 
 preduzeću preuzimaocu u ugovoru o pripajanju ne navode se podaci o zameni akcija 
 ili udela, a uz prijavu za upis ne prilaže se izveštaj ovlašćenog procenjivača.
2. Prijava za upis u sudski registar spajanja preduzeća novim 
 osnivanjem (spajanja)
Član 45
Uz prijavu za upis u sudski registar organizovanja novog preduzeća 
 nastalog spajanjem preduzeća novim osnivanjem (spajanjem) prilažu se:
1) ugovor o spajanju;
2) saglasnost skupština preduzeća koja učestvuju u spajanju 
 na ugovor o spajanju, kao i saglasnost akcionara one klase akcija čija se utvrđena 
 prava spajanjem preduzeća menjaju;
3) dokaz o objavljivanju obaveštenja o pokretanju postupka 
 za spajanje u skladu sa zakonom;
4) dokazi o isplati ili obezbeđenju potraživanja poverilaca 
 koji su zahtevali ispunjenje ili obezbeđenje svojih potraživanja u propisanom 
 roku, odnosno potvrda nadležnog organa preduzeća da poverioci nisu podneli takve 
 zahteve u tom roku.
Ako u spajanju učestvuje javno preduzeće, uz prijavu se, osim 
 isprava iz stava 1 ovog člana, prilaže i saglasnost nadležnog organa na ugovor 
 o spajanju.
Na prijavu iz stava 1 ovog člana shodno se primenjuju odredbe 
 ove uredbe o prijavi za upis osnivanja odgovarajućeg oblika preduzeća.
3. Prijava za upis u sudski registar podele preduzeća
Član 46
Uz prijavu za upis u sudski registar organizovanja novog preduzeća 
 nastalog podelom preduzeća prilažu se:
1) odluka skupštine o podeli preduzeća;
2) razgraničenje sredstava, prava i obaveza postojećeg preduzeća 
 između preduzeća nastalih deobom (deobni bilans).
Na prijavu iz stava 1 ovog člana shodno se primenjuju odredbe 
 ove uredbe o prijavi za upis osnivanja odgovarajućeg oblika preduzeća.
4. Prijava za upis u sudski registar promene oblika preduzeća
Član 47
Uz prijavu za upis u sudski registar promene oblika preduzeća 
 prilažu se:
1) odluka skupštine, odnosno odgovarajućeg organa upravljanja 
 o promeni oblika preduzeća;
2) zapisnik sa sednice skupštine, odnosno odgovarajućeg organa 
 upravljanja preduzeća na kojoj je doneta odluka o promeni oblika preduzeća;
3) dokaz o objavljivanju i sadržini javnog poziva akcionarima 
 i članovima preduzeća koji nisu bili prisutni, odnosno zastupljeni na skupštini, 
 a nisu bili poimenično pozvani da se izjasne da li prihvataju promenu oblika 
 preduzeća po odluci skupštine;
4) potvrda uprave preduzeća o rezultatima izjašnjavanja iz 
 tačke 3 ovog stava;
5) dokaz o saglasnosti akcionara i članova preduzeća čija se 
 utvrđena prava i obaveze menjaju promenom oblika preduzeća sa odlukom o promeni 
 oblika datom u skladu sa zakonom.
Na prijavu iz stava 1 ovog člana shodno se primenjuju odredbe 
 ove uredbe o prijavi za upis osnivanja odgovarajućeg oblika preduzeća.
Z. PRIJAVA ZA UPIS U SUDSKI REGISTAR BANKE I DRUGIH 
 FINANSIJSKIH ORGANIZACIJA
Član 48
Uz prijavu za upis u sudski registar osnivanja banke prilažu 
 se:
1) ugovor o osnivanju banke;
2) zapisnik sa osnivačke skupštine;
3) statut banke;
4) dokaz da su osnivači banke uplatili novčana sredstva na 
 ime osnivačkog kapitala na privremeni račun kod organizacije nadležne za poslove 
 platnog prometa, odnosno dokaz da je strano lice uplatilo devizna sredstva na 
 poseban račun kod Narodne banke Jugoslavije;
5) dokaz da su osnivači banke sredstva u novčanom obliku stavili 
 na raspolaganje banci;
6) rešenje Narodne banke Jugoslavije o izdavanju dozvole za 
 rad banke i saglasnost Narodne banke Jugoslavije na ugovor o osnivanju i statut 
 banke;
7) odluka o imenovanju direktora, odnosno vršioca dužnosti 
 direktora banke, sa mišljenjem Narodne banke Jugoslavije;
8) overen potpis lica ovlašćenog za zastupanje.
Na upis štedionica, štedno-kreditnih organizacija i štedno-kreditnih 
 zadruga shodno se primenjuju odredbe stava 1 ovog člana.
Član 49
Uz prijavu za upis u sudski registar poslova platnog prometa 
 sa inostranstvom, kreditnih poslova sa inostranstvom i devizno-valutnih i menjačkih 
 poslova banke u Saveznoj Republici Jugoslaviji prilažu se:
1) ovlašćenje Narodne banke Jugoslavije;
2) odluka skupštine banke o imenovanju lica ovlašćenih za zastupanje;
3) overen potpis lica ovlašćenog za zastupanje.
Uz prijavu za upis u sudski registar poslova berzanskog posredovanja 
 koje obavlja banka ili poštanska štedionica prilaže se saglasnost Narodne banke 
 Jugoslavije.
Član 50
Na upis u sudski registar dela banke koji ima određena ovlašćenja 
 u pravnom prometu shodno se primenjuju odredbe člana 21 ove uredbe.
Član 51
Na upis u sudski registar statusne promene banke shodno se 
 primenjuju odredbe čl. 43 do 47 ove uredbe.
I. PRIJAVA ZA UPIS U SUDSKI REGISTAR BERZE I BERZANSKIH 
 POSREDNIKA
Član 52
Uz prijavu za upis u sudski registar osnivanja berze prilažu 
 se:
1) ugovor o osnivanju berze;
2) dozvola nadležnog organa za osnivanje berze;
3) zapisnik sa osnivačke skupštine;
4) statut berze;
5) pravila berze;
6) dozvola nadležnog organa za rad berze;
7) odluka o imenovanju lica ovlašćenog za zastupanje berze 
 i saglasnost nadležnog saveznog organa na odluku o imenovanju direktora berze;
8) overen potpis lica ovlašćenog za zastupanje;
9) izveštaj banke o deponovanim novčanim ulozima na privremeni 
 račun i izveštaj osnivača o ulozima u stvarima i pravima, sa procenom vrednosti 
 tih uloga koju je izvršio ovlašćeni procenjivač, odnosno osnivač i dokazima 
 o stavljanju stvari i prava na raspolaganje berzi u skladu sa ugovorom o osnivanju 
 berze.
Član 53
Uz prijavu za upis u sudski registar osnivanja berzanskog posrednika 
 prilažu se:
1) ugovor o osnivanju berzanskog posrednika;
2) zapisnik sa osnivačke skupštine;
3) statut berzanskog posrednika;
4) pravila berzanskog posrednika;
5) dozvola nadležnog organa za rad berzanskog posrednika;
6) odluka o imenovanju direktora berzanskog posrednika;
7) overen potpis lica ovlašćenog za zastupanje;
8) izveštaj banke o deponovanim novčanim ulozima na privremeni 
 račun i izveštaj osnivača o ulozima u stvarima i pravima sa procenom vrednosti 
 tih uloga koju je izvršio ovlašćeni procenjivač, odnosno osnivač i dokazima 
 o stavljanju stvari i prava na raspolaganje berzanskom posredniku u skladu sa 
 ugovorom o osnivanju berzanskog posrednika.
Član 54
Na prijavu za upis u sudski registar statusne promene berze 
 i berzanskog posrednika shodno se primenjuju odredbe čl. 43 do 47 ove uredbe.
Uz prijavu iz stava 1 ovog člana prilaže se i saglasnost organa 
 koji je izdao dozvolu za rad berze, odnosno berzanskog posrednika na odluku 
 o statusnoj promeni berze, odnosno berzanskog posrednika.
Član 55
Na upis u sudski registar udruženja berzi i berzanskih posrednika 
 shodno se primenjuju odredbe člana 23 ove uredbe.
J. PRIJAVA ZA UPIS U SUDSKI REGISTAR ORGANIZACIJA 
 ZA OSIGURANJE
1. Prijava za upis u sudski registar osnivanja akcionarskog društva 
 za osiguranje
Član 56
Uz prijavu za upis u sudski registar osnivanja akcionarskog 
 društva za osiguranje prilažu se:
1) ugovor o osnivanju društva;
2) dozvola nadležnog saveznog organa za rad društva;
3) zapisnik sa osnivačke skupštine;
4) statut društva;
5) izveštaj organizacije nadležne za poslove platnog prometa 
 o deponovanim novčanim ulozima na privremeni račun;
6) izveštaj osnivača o ulozima u stvarima i pravima, sa procenom 
 vrednosti tih uloga koju je izvršio ovlašćeni procenjivač, odnosno osnivač i 
 dokazima o stavljanju stvari i prava na raspolaganje društvu u skladu sa ugovorom 
 o osnivanju društva;
7) odluka o imenovanju vršioca dužnosti direktora društva;
8) overen potpis lica ovlašćenog za zastupanje.
2. Prijava za upis u sudski registar osnivanja društva za uzajamno 
 osiguranje
Član 57
Na prijavu za upis u sudski registar osnivanja društva za uzajamno 
 osiguranje shodno se primenjuju odredbe člana 56 ove uredbe.
3. Prijava za upis u sudski registar osnivanja agencije za poslove 
 pružanja drugih usluga u osiguranju
Član 58
Uz prijavu za upis u sudski registar osnivanja agencije za 
 poslove pružanja drugih usluga u osiguranju prilažu se isprave propisane ovom 
 uredbom za upis osnivanja akcionarskog društva ili društva sa ograničenom odgovornošću, 
 kao i dozvola nadležnog saveznog organa za rad te agencije.
4. Prijava za upis u sudski registar delova organizacije za osiguranje
Član 59
Na upis u sudski registar dela organizacije za osiguranje koji 
 ima određena ovlašćenja u pravnom prometu shodno se primenjuju odredbe člana 
 21 ove uredbe.
5. Prijava za upis u sudski registar statusne promene organizacije 
 za osiguranje
Član 60
Na upis u sudski registar statusne promene organizacije za 
 osiguranje shodno se primenjuju odredbe čl. 43 do 47 ove uredbe.
K. PRIJAVA ZA UPIS U SUDSKI REGISTAR ZADRUGE
1. Prijava za upis u sudski registar osnivanja zadruge
Član 61
Uz prijavu za upis u sudski registar osnivanja zadruge prilažu 
 se:
1) ugovor o osnivanju, odnosno odluka o osnivanju;
2) zadružna pravila;
3) zapisnik sa osnivačke skupštine;
4) dokaz o izvršenoj uplati ili unošenju udela, odnosno sredstava 
 osnivača, u skladu sa aktima iz tač. 1 i 2 ovog člana;
5) odluka o imenovanju direktora zadruge;
6) overen potpis lica ovlašćenog za zastupanje.
2. Prijava za upis u sudski registar osnivanja zadružnog saveza
Član 62
Uz prijavu za upis u sudski registar osnivanja zadružnog saveza 
 prilažu se:
1) ugovor o osnivanju zadružnog saveza;
2) pravila zadružnog saveza;
3) odluka o imenovanju lica ovlašćenog za zastupanje;
4) overen potpis lica ovlašćenog za zastupanje.
L. PRIJAVA ZA UPIS U SUDSKI REGISTAR POSLOVA SPOLJNOTRGOVINSKOG 
 PROMETA
Član 63
Uz prijavu za upis u sudski registar poslova spoljnotrgovinskog 
 prometa prilažu se:
1) akt o osnivanju, odnosno statut subjekta upisa kojim se 
 utvrđuje vršenje poslova spoljnotrgovinskog prometa kao i uslovi koje mora da 
 ispunjava lice za zastupanje u tim poslovima i granice njegovih ovlašćenja;
2) overen potpis lica ovlašćenog za zastupanje u poslovima 
 spoljnotrgovinskog prometa.
LJ. PRIJAVA ZA UPIS PROKURE U SUDSKI REGISTAR
Član 64
Uz prijavu za upis prokure u sudski registar prilažu se:
1) odluka o davanju prokure;
2) saglasnost nadležnog organa subjekta upisa za davanje prokure;
3) overen potpis prokuriste;
Uz prijavu za upis u sudski registar prestanka prokure prilaže 
 se odluka o prestanku prokure.
M. PRIJAVA ZA UPIS U SUDSKI REGISTAR PODATAKA OD 
 ZNAČAJA ZA PRAVNI PROMET
1. Prijava za upis u sudski registar promene firme subjekta upisa
Član 65
Uz prijavu za upis u sudski registar promene firme subjekta 
 upisa prilaže se odluka o promeni firme.
2. Prijava za upis u sudski registar promene sedišta subjekta 
 upisa
Član 66
Uz prijavu za upis u sudski registar promene sedišta subjekta 
 upisa prilažu se odluka o promeni sedišta subjekta upisa i dokaz o osnovu korišćenja 
 poslovnog prostora u kome se nalazi sedište.
3. Prijava za upis u sudski registar promene delatnosti subjekta 
 upisa
Član 67
Uz prijavu za upis u sudski registar promene delatnosti subjekta 
 upisa prilaže se odluka o promeni delatnosti.
4. Prijava za upis u sudski registar promene odgovornosti za 
 obaveze
Član 68
Uz prijavu za upis u sudski registar promene odgovornosti subjekta 
 upisa za obaveze drugih subjekata upisa u pravnom prometu prilaže se ugovor, 
 odnosno njegove izmene.
5. Prijava za upis u sudski registar promene lica ovlašćenog 
 za zastupanje i obima njegovih ovlašćenja
Član 69
Uz prijavu za upis u sudski registar promene lica ovlašćenog 
 za zastupanje subjekta upisa prilažu se:
1) odluka nadležnog organa subjekta upisa o imenovanju novog 
 lica ovlašćenog za zastupanje, kao i odluka o razrešenju, odnosno prestanku 
 prava zastupanja;
2) overen potpis lica ovlašćenog za zastupanje.
Uz prijavu za upis u sudski registar promene obima ovlašćenja 
 lica ovlašćenog za zastupanje subjekta upisa prilaže se odluka nadležnog organa 
 subjekta upisa o promeni ovlašćenja tog lica.
6. Prijava za upis u sudski registar promene osnivača i osnivačkog 
 udela
Član 70
Uz prijavu za upis u sudski registar promene osnivača ili povećanja, 
 odnosno smanjenja broja osnivača ili promene osnivačkog udela prilaže se dokaz 
 o promeni osnivača, odnosno udela.
N. PRIJAVA ZA UPIS U SUDSKI REGISTAR DRUGIH PODATAKA 
 ODREĐENIH ZAKONOM
Član 71
Uz zahtev za upis u sudski registar zabrane obavljanja delatnosti, 
 odnosno poslova subjekta upisa, nadležni organ koji je doneo odluku o zabrani 
 podnosi overeni prepis pravosnažne odluke.
Član 72
Uz zahtev za upis u sudski registar podataka u vezi sa postupkom 
 prinudnog poravnjanja, stečaja i likvidacije određenih saveznim zakonom veće 
 poravnanja, stečajno veće i likvidaciono veće podnose registarskom sudu odgovarajuću 
 odluku suda, odnosno drugi akt.
Član 73
Uz prijavu za upis u sudski registar drugih podataka određenih 
 zakonom i njihovih promena prilažu se isprave kojima se utvrđuju ti podaci.
NJ. OBJAVLJIVANJE UPISA U SUDSKI REGISTAR I IZDAVANJE 
 IZVODA I UVERENJA
Član 74
Posle upisa u sudski registar osnivanja, organizovanja i prestanka 
 subjekta upisa, statusnih promena i promena oblika organizovanja tih subjekata, 
 kao i drugih podataka o subjektima upisa određenih zakonom, sud će odgovarajući 
 upis objaviti u "Službenom listu SRJ", odnosno drugom službenom glasilu 
 određenom zakonom.
Tekst oglasa za objavljivanje upisa prilaže se istovremeno 
 sa dokazima uz prijavu za upis u sudski registar odgovarajućih podataka.
Registarski sud će u registarskom ulošku subjekta upisa upisati 
 podatak o broju i datumu "Službenog lista SRJ", odnosno drugog službenog 
 glasila određenog zakonom u kome je oglas o upisu objavljen.
Član 75
Izvod iz sudskog registra sadrži podatke upisane u registarske 
 listove iz aktivnog dela registarskog uloška.
Izvod se izdaje na propisanom obrascu ili kao overena fotokopija 
 registarskih listova subjekta upisa ili kao overen ispis štampačem ako se podaci 
 koji se upisuju u sudskom registru obrađuju računarom.
O upisanim podacima u sudskom registru iz pasivnog dela registarskog 
 uloška registarski sud izdaje uverenje.
Sud može izdavati potvrdu i o drugim činjenicama u vezi sa 
 podacima upisanim u sudski registar.
III NAČIN UPISA U SUDSKI REGISTAR
A. SUDSKI REGISTAR I POMOĆNE KNJIGE
Član 76
Upis u sudski registar vrši se upisom u registarske uloške.
Svaki subjekt upisa ima u sudskom registru svoj registarski 
 uložak u koji se upisuju propisani podaci.
Svaki registarski uložak označava se posebnim registarskim 
 osnovnim brojem i taj broj je stalna oznaka subjekta upisa u sudskom registru 
 u koji je upisan.
Deo subjekta upisa koji ima određena ovlašćenja u pravnom prometu 
 upisuje se u registarski uložak subjekta upisa čiji je deo i ima svoj registarski 
 podbroj, koji se upisuje posle registarskog broja subjekta upisa.
Član 77
Registarski uložak subjekta upisa sastoji se od omota registarskog 
 uloška sa dvostrukim plastičnim mehanizmom, registarskih listova, pregradnih 
 kartona i kartona pregleda upisa.
Registarski listovi, pregradni kartoni i kartoni pregleda upisa 
 povezani su odgovarajućim mehanizmom sa omotom registarskog uloška, tako da 
 čine celinu iz koje se mogu izdvajati pojedini registarski listovi.
Član 78
Registarski uložak sastoji se iz aktivnog i pasivnog dela.
U aktivni deo registarskog uloška ulažu se registarski listovi 
 sa podacima koji se poslednji upisuju u sudski registar i odgovaraju najnovijem 
 stanju.
U pasivni deo registarskog uloška ulažu se registarski listovi 
 izvađeni iz aktivnog dela registarskog uloška posle upisane poslednje promene 
 podataka, čije je važenje prestalo upisom promene.
Član 79
Registarski uložak sadrži registarske listove od br. 1 do 7, 
 zavisno od podataka koji se prema rešenju suda upisuju u sudski registar.
Registarski listovi sadrže podatke određene zakonom, i to:
1) registarski list broj 1 - broj registarskog uloška subjekta 
 upisa i njegov matični broj, firmu i sedište subjekta upisa, ovlašćenje subjekta 
 upisa u pravnom prometu, vrstu i obim odgovornosti subjekta upisa za obaveze 
 u pravnom prometu i za obaveze drugih pravnih lica i odgovornost osnivača za 
 obaveze subjekta upisa.
2) registarski list broj 2 - firmu i sedište, oznaku registra 
 i broj registarskog upisa, matični broj i broj računa osnivača, odnosno ime 
 i adresu, lični broj i broj lične karte osnivača, iznos uloga osnivača, vrstu 
 i obim odgovornosti osnivača za obaveze subjekta upisa, broj i datum akta o 
 osnivanju, promene osnivača i člana subjekta upisa, promene visine uloga osnivača 
 i članova, upisani i uplaćeni osnovni kapital subjekta upisa, povećanje osnovnog 
 kapitala subjekta upisa i smanjenje osnovnog kapitala subjekta upisa;
3) registarski list broj 3 - delatnost, odnosno poslove, kao 
 i poslove spoljnotrgovinskog prometa subjekta upisa;
4) registarski list broj 4 - imena lica ovlašćenih za zastupanje 
 subjekta upisa i obim njihovih ovlašćenja, kao i imena lica ovlašćenih za zastupanje 
 subjekta upisa u spoljnotrgovinskom prometu i obim njihovih ovlašćenja;
5) registarski list broj 5 - naziv i mesto poslovanja delova 
 subjekta upisa koji se upisuju u sudski registar;
6) registarski list broj 6 - firmu, sedište, broj registarskog 
 uloška i sedište registarskog suda povezanih preduzeća, akt o povezivanju preduzeća, 
 sticanje značajnog, većinskog i uzajamnog učešća kapitala, prinudni otkup ili 
 zamenu akcija;
7) registarski list broj 7 - broj i datum odluke o statusnim 
 promenama subjekta upisa, upis brisanja subjekta upisa, podatke u vezi sa postupkom 
 prinudnog poravnjanja, stečaja i likvidacije, podatke o drugim činjenicama utvrđenim 
 zakonom, ostale upise, zabeležbe i službene beleške.
Svaki registarski list sadrži broj registarskog uloška registarskog 
 suda i sedište suda, kao i druge podatke koji su navedeni u obrascu propisanom 
 ovom uredbom.
Član 80
Karton pregleda upisa služi za označavanje datuma i broja upisa 
 u registarski list, odnosno datuma odlaganja registarskog lista u pasivni deo 
 registarskog uloška.
Član 81
Uz sudski registar vode se kontrolnik brojeva registarskih 
 uložaka subjekta upisa i zbirka isprava.
Član 82
Kontrolnik brojeva registarskih uložaka subjekta upisa služi 
 za davanje i evidenciju brojeva registarskih uložaka subjekta upisa.
Kontrolnik brojeva vodi se u obliku knjige.
Registarski sud vodi knjige kontrolnika brojeva registarskih 
 uložaka, koje imaju sledeće identifikacione oznake:
1) za preduzeća - identifikacionu oznaku broj 1;
2) za zadruge - identifikacionu oznaku broj 2;
3) za banke, druge finansijske organizacije, berze i berzanske 
 posrednike - identifikacionu ozanku broj 3;
4) za organizacije za osiguranje - identifikacionu oznaku broj 
 4;
5) za ustanove - identifikacionu oznaku broj 5;
6) za preduzetnike - identifikacionu oznaku broj 6;
7) za druge subjekte upisa - identifikacionu oznaku broj 7.
Svaki subjekt upisa koji se upisuje u sudski registar dobija 
 osnovni broj iz odgovarajuće knjige kontrolnika brojeva registarskih uložaka, 
 zavisno od toga u koju grupu subjekata upisa spada, a identifikacioni broj se 
 upisuje ispred broja registarskog uloška.
Član 83
Zbirka isprava vodi se za svaki subjekt upisa i označena je 
 brojem registarskog uloška subjekta upisa.
Isprave koje se prilažu uz prijavu za upis, izdvajaju se iz 
 predmeta posle donošenja rešenja o upisu i ulažu u zbirku isprava.
Ako je zahtev za upis odbačen ili odbijen, isprave se ne izdvajaju 
 iz predmeta.
Izdvojene isprave ulažu se u mapu ili kutije koje imaju istu 
 oznaku registarskog uloška subjekta upisa.
Na izdvojenu ispravu stavlja se potvrda koja sadrži konstataciju 
 o tome da je ta isprava poslužila kao osnov za upis, broj rešenja o upisu i 
 broj registarskog uloška.
Prilikom ulaganja isprava sačinjava se njihov popis.
Registarski ulošci i zbirke isprava trajno se čuvaju.
Član 84
Isprave i delovi isprava iz zbirke isprava mogu se razgledati 
 samo ako za to postoji opravdan interes, po odobrenju sudije nadležnog za vođenje 
 sudskog registra.
Isprave i podaci koji se smatraju državnom, vojnom, službenom 
 ili poslovom tajnom ne mogu se razgledati.
B. OBRAZAC PRIJAVE ZA UPIS I PRILOGA UZ PRIJAVU, 
 OMOTA REGISTARSKOG ULOŠKA, PREGRADNOG KARTONA, PREGLEDA UPISA, KNJIGE KONTROLNIKA 
 BROJEVA, IZVODA IZ SUDSKOG REGISTRA I DRUGI OBRASCI
Član 85
Za sve upise u sudski registar podnosi se jedinstvena prijava 
 na obrascu koji je odštampan uz ovu uredbu i čini njen sastavni deo.
Obrazac prijave iz stava 1 ovog člana ima osam strana, a svaka 
 strana je formata 205 x 290 mm.
Tekst obrasca prijave iz stava 1 ovog člana štampa se na beloj 
 bezdrvnoj pisaćoj hartiji, 50 do 70 g.
Član 86
Uz prijavu iz člana 85 stav 1 ove uredbe podnose se obrasci 
 priloga uz prijavu, zavisno od predmeta upisa, koji čine sastavni deo prijave.
U obrasce priloga uz prijavu unose se sledeći podaci:
1) u obrazac priloga uz prijavu broj 1 - broj registarskog 
 uloška subjekta upisa, firma i sedište subjekta upisa i njegov matični broj, 
 ovlašćenje subjekta upisa u pravnom prometu, vrsta i obim odgovornosti subjekta 
 upisa za obaveze u pravnom prometu i za obaveze drugih pravnih lica i odgovornost 
 osnivača za obaveze subjekta upisa;
2) u obrazac priloga uz prijavu broj 2 - firma i sedište, oznaka 
 registra i broj registarskog upisa, matični broj i broj računa osnivača, odnosno 
 ime i adresa, lični broj i broj lične karte osnivača, iznos uloga osnivača, 
 vrsta i obim odgovornosti osnivača za obaveze subjekta upisa, broj i datum akta 
 o osnivanju, promene osnivača i člana subjekta upisa, promene visine uloga osnivača 
 i članova, upisani i uplaćeni osnovni kapital subjekta upisa, povećanje osnovnog 
 kapitala subjekta upisa i smanjenje osnovnog kapitala subjekta upisa;
3) u obrazac priloga uz prijavu broj 3 - delatnost, odnosno 
 poslovi, kao i poslovi spoljnotrgovinskog prometa subjekta upisa;
4) u obrazac priloga uz prijavu broj 4 - imena lica ovlašćenih 
 za zastupanje subjekta upisa i granice njihovih ovlašćenja, kao i imena lica 
 ovlašćenih za zastupanje subjekta upisa u spoljnotrgovinskom prometu i granice 
 njihovih ovlašćenja;
5) u obrazac priloga uz prijavu broj 5 - naziv i mesto poslovanja 
 delova subjekta upisa sa ovlašćenjima u pravnom prometu;
6) u obrazac priloga uz prijavu broj 6 - firmu, sedište, broj 
 registarskog uloška i sedište registarskog suda povezanih preduzeća, akt o povezivanju 
 preduzeća, sticanje značajnog, većinskog i uzajamnog učešća kapitala, prinudni 
 otkup ili zamena akcija;
7) u obrazac priloga uz prijavu broj 7 - broj i datum odluke 
 o statusnim promenama subjekta upisa, upis brisanja subjekta upisa, podaci u 
 vezi sa postupkom prinudnog poravnanja, stečaja i likvidacije, podaci o drugim 
 činjenicama utvrđenim zakonom, ostali upisi, zabeležbe i službene beleške;
8) u obrazac priloga uz prijavu broj ........, nastavak strane 
 .... priloga broj ..... podaci koji se ne mogu uneti u prilog uz prijavu iz 
 tač. 1, 3, 4, 6 i 7 ovog stava.
Uz prijavu se, po potrebi, prilažu i sledeći obrasci:
1) overen potpis lica ovlašćenog za zastupanje (OP);
2) oglas o objavljivanju upisa u sudski registar (OU).
Obrasci iz st. 2 i 3 ovog člana odštampani su uz ovu uredbu 
 i čine njen sastavni deo.
Obrasci priloga iz stava 2 ovog člana formata su 205 x 290 
 mm, s tim što se obrazac iz tačke 2 štampa s obe strane.
Tekst obrazaca iz stava 2 ovog člana štampa se na beloj bezdrvnoj 
 hartiji, 50 do 80 g. u crnoj boji, osim registarskih listova, koji se štampaju 
 na beloj bezdrvnoj hartiji, 80 g.
Član 87
Prijava se sastoji iz četiri dela, i to:
1) 1 Prijava za sud;
2) 2 Kopija prijave za stranku;
3) 3 Izvornik rešenja;
4) 4 Prepis rešenja.
Sadržina dela prijave 1 Prijava za sud istovetna je sadržini 
 dela prijave 2 Kopija prijave za stranku, a sadržina dela prijave 3 Izvornik 
 rešenja istovetan je sadržini dela prijave 4 Prepis rešenja.
Član 88
Svaki prilog uz prijavu sastoji se od pet delova, koji su u 
 vrhu slepljeni, i to:
1) 1 Prilog uz prijavu za sud;
2) 2 Registarski list;
3) 3 Prilog uz izvornik rešenja;
4) 4 Prilog uz prepis rešenja;
5) 5 Kopija priloga uz prijavu za stranku.
Sadržina dela priloga 1 Prilog uz prijavu za sud istovetna 
 je sadržini dela priloga 5 Kopija priloga uz prijavu za stranku, a sadržina 
 dela priloga 3 Prilog uz izvornik rešenja istovetna je sadržini dela priloga 
 4 Prilog uz prepis rešenja.
Član 89
Prijava za upis u sudski registar i prilozi uz prijavu popunjavaju 
 se istovremeno, pisaćom mašinom.
Popunjeni podaci u prilozima uz prijavu ne mogu se precrtavati 
 i brisati.
Član 90
Prilog uz prijavu br. ..... nastavak strane, služi za upisivanje 
 podataka koji se ne mogu uneti u prilog uz prijavu iz člana 86 stav 2 tač. 1, 
 3, 4, 6 i 7 ove uredbe.
Ako se koristi nastavak strane priloga uz prijavu, na prethodnu 
 stranu tog priloga upisuje se broj nastavka, a u gornjem desnom uglu nastavka 
 strane priloga uz prijavu upisuje se broj priloga uz prijavu.
Za nastavak priloga uz prijavu iz člana 86 stav 2 tač. 2 i 
 5 ove uredbe predlagač koristi obrasce iz tih tačaka, s tim što se prilozi nastavljaju 
 dodavanjem sledećeg rednog broja i upisivanjem narednog rednog broja na prethodnu 
 stranu priloga uz prijavu sa naznakom: "sledi novi prilog uz prijavu sa 
 rednim brojem".
Član 91
Za omot registarskog uloška i pregradnog kartona, sud upotrebljava 
 sledeće obrasce:
1) omot registarskog uloška;
2) pregradni karton registarskog uloška subjekta upisa sa popisom 
 delova subjekta upisa (aktivni deo);
3) pregled upisa u registarskom ulošku subjekta upisa (aktivni 
 deo);
4) nastavak prelgeda upisa u registarskom ulošku subjekta upisa 
 (aktivni deo).
Obrasci iz stava 1 ovog člana odštampani su uz ovu uredbu i 
 čine njen sastavni deo.
Tekst pregradnog kartona pregleda upisa i nastavka pregleda 
 upisa štampa se u tamnoplavoj boji, formata 205 x 290 mm, na beloj bezdrvnoj 
 hartiji 80 g.
Član 92
Izvod iz sudskog registra i izvod iz sudskog registra - nastavak 
 strane, formata su 205 x 290 mm i štampaju se na beloj bezdrvnoj hartiji, 50 
 do 70 g. u crnoj boji.
Obrasci iz stava 1 ovog člana odštampani su uz ovu uredbu i 
 čine njen sastavni deo.
Član 93
Sud vodi knjigu kontrolnika brojeva registarskih uložaka, koja 
 ima 100 strana. Knjiga je ukoričena tvrdim kartonskim koricama u poluplatnu, 
 a listovi knjige su formata 205 x 290 mm.
Tekst obrasca knjige kontrolnika brojeva štampa se na beloj 
 bezdrvnoj hartiji 100 g, u crnoj boji.
Obrazac iz stava 2 ovog člana odštampan je uz ovu uredbu i 
 čini njen sastavni deo.
Član 94
Prijava i prilozi uz prijavu iz čl. 85 i 86 ove uredbe štampa 
 lice upisano u registar za obavljanje štamparske delatnosti.
V. POSTUPANJE SUDA U VOĐENJU SUDSKOG REGISTRA
Član 95
Za rešenje kojim se usvaja zahtev za upis u sudski registar 
 sud upotrebljava obrasce sadržane u prijavi pod nazivom 3 Izvornik rešenja i 
 4 Prepis rešenja.
Sastavni deo rešenja iz stava 1 ovog člana su prilozi uz izvornik 
 rešenja i prilozi uz prepis rešenja koji su sadržani u prilogu uz prijavu pod 
 nazivom 3 Prilog uz izvornik rešenja i 4 Prilog uz prepis rešenja.
Registarski list iz priloga uz prijavu pod nazivom: 2 Registarski 
 list ulaže se posle popunjavanja u odgovarajući registarski uložak subjekta 
 upisa.
Prilozi uz izvornik rešenja, prepis rešenja i registarski list 
 popunjavaju se istovremeno, pisaćom mašinom.
U priloge uz izvornik i prepis rešenja i registarski list, 
 registarski sud upisuje istovremeno, pisaćom mašinom, u rubriku "Datum 
 upisa" - datum kad je rešenje doneseno, a u rubriku "Broj upisa" 
 - redni broj tekućeg upisa.
Član 96
U postupku upisa u sudski registar sud može upotrebljavati 
 sledeće štambilje:
1) za upis zaključenog prinudnog poravnanja;
2) za upis sprovođenja postupka likvidacije, odnosno otvaranja 
 postupka stečaja;
3) za upis brisanja subjekta upisa zbog zaključenja postupka 
 stečaja, odnosno likvidacije;
4) za druge upise za koje sud oceni da se mogu vršiti štambiljem.
Član 97
Ulaganje registarskih listova vrši se prema osnovnom broju 
 registarskog uloška.
Pri ulaganju registarskih listova, a posle razvrstavanja po 
 osnovnim brojevima registarskog uloška vrši se razvrstavanje po podbrojevima 
 delova preduzeća.
Pri ulaganju registarskih listova u okviru jednog registarskog 
 uloška, a posle razvrstavanja po podbrojevima delova subjekta upisa, registarski 
 listovi razvrstavaju se prema identifikacijskim brojevima koji se nalaze u gornjem 
 desnom uglu svakog registarskog lista.
Član 98
Kad sud upisuje promenu podataka, ovlašćeni radnik suda izvlači 
 iz aktivnog dela registarskog uloška prethodne registarske listove koji se zamenjuju 
 i ulaže ih na odgovarajuće mesto u pasivnom delu registarskog uloška, a nove 
 registarske listove ulaže na njihova mesta u aktivnom delu registarskog uloška, 
 što potvrđuje svojim potpisom u odgovarajućoj rubrici pregleda upisa u registarskom 
 ulošku.
Član 99
Omot registarskog uloška služi za zaštitu registarskih listova 
 koji su u njemu uloženi i za pričvršćivanje pregradnih kartona i pregleda upisa 
 u registarskom ulošku.
Na omot registarskog uloška stavljaju se osnovni broj registarskog 
 uloška sa odgovarajućim podbrojevima delova subjekta upisa, kao i firma i sedište 
 subjekta upisa.
Svaki omot registarskog uloška ima nosač u koji se ulaže organizaciona 
 traka.
Organizaciona traka služi za upisivanje brojeva registarskog 
 uloška subjekta upisa i delova subjekta upisa.
U gornji deo organizacione trake, u prvu grupu od pet polja, 
 upisuje se identifikaciona oznaka iz kontrolnika brojeva registarskog uloška 
 i broj registarskog uloška subjekta upisa, a u drugu grupu od tri polja - poslednji 
 podbroj dela subjekta upisa.
Srednji deo organizacione trake služi za upisivanje firme i 
 sedišta subjekta upisa, a donji deo - za postavljanje "jahača" za 
 vizuelno praćenje pojedinih faza postupka, zavisno od potrebe suda.
Član 100
U okviru jednog registarskog uloška može se koristiti više 
 omota registarskih uložaka, zavisno od broja delova subjekata upisa.
Jedan omot registarskog uloška služi za ulaganje registarskih 
 listova subjekta upisa, a najviše do deset delova subjekta upisa.
Za svakih narednih deset delova subjekta upisa koristi se novi 
 omot registarskog uloška pod istim brojem registarskog uloška.
Svaki omot registarskog uloška subjekta upisa koji u svom sastavu 
 ima delove subjekta upisa sadrži, na početku, pregradni karton registarskog 
 uloška subjekta upisa s popisom njegovih delova (aktivni deo).
Član 101
Ako u pasivni deo registarskog uloška nije mogućno ulagati 
 registarske listove koji su prestali da važe, raniji registarski listovi ulažu 
 se hronološkim redom u poseban omot pod istim brojem registarskog uloška, uz 
 vidnu oznaku da je u pitanju samo pasivni deo registarskog uloška.
Član 102
U pregradni karton registarskog uloška subjekta upisa sa popisom 
 njegovih delova (aktivni deo) upisuju se osnovni broj registarskog uloška, sa 
 podbrojevima, i naziv i sedište delova subjekta upisa, s tim što se može upisati 
 najviše deset delova. Na obrascu tog kartona odštampani su brojevi od 1 do 9 
 i 0 da bi se, prema potrebi, unosile odgovarajuće brojke desetica. Pregradni 
 karton izrezuje se sa strane po odštampanoj liniji.
Član 103
U zaglavlje pregleda upisa u registarskom ulošku subjekta upisa 
 (aktivni deo) upisuju se firma i sedište subjekta upisa i broj registarskog 
 uloška. Taj pregled služi za vođenje evidencije o ulaganjima važećih registarskih 
 listova u aktivni deo odnosno o ulaganjima zamenjenih registarskih listova u 
 pasivni deo i za upisivanje ostalih podataka u pojedine rubrike. Ako se vrši 
 zamena registarskog lista zbog donošenja novog rešenja, u odgovarajuće kolone 
 upisuju se datum i oznaka novog rešenja, broj registarskog lista koji je zamenjen, 
 redni broj, broj upisnika pod kojim je doneseno rešenje, kao i potpis ovlašćenog 
 radnika suda.
U obrazscu iz stava 1 ovog člana odštampani su, s desne strane, 
 brojevi od 1 do 9 i 0 da bi se, prema potrebi, unosili odgovarajući brojevi. 
 Taj obrazac izrezuje se s desne strane po odštampanoj liniji.
Ako se pregled upisa popuni, ne uzima se novi obrazac iste 
 vrste nego se upotrebljava nastavak pregleda promena u registarskom ulošku subjekta 
 upisa (aktivni deo).
Član 104
Brisanje neosnovanog upisa, na osnovu pravnosnažnog rešenja 
 registarskog suda, upisuje se u odgovarajući registarski list kod registarskog 
 suda, zavisno od podataka koji se brišu, uz naznačenje broja i datuma rešenja 
 o brisanju.
Član 105
Ništavost upisa po pravnosnažnosti odluke upisuje se u odgovarajući 
 registarski list subjekta upisa, sa naznačenjem naziva i sedišta suda, broja 
 i datuma odluke o ništavosti upisa.
Član 106
Ako je protiv rešenja o upisu u sudski registar izjavljena 
 žalba, o tome će se sastaviti službena beleška na registarskom listu 7 registarskog 
 uloška subjekta upisa.
Ako se žalba odbije, a rešenje o upisu potvrdi, sastaviće se 
 o tome službena beleška na registarskom listu 7.
Ako se žalba usvoji, a rešenje o upisu ukine, sastaviće se 
 o tome službena beleška na registarskom listu 7.
Ako se žalba usvoji, a rešenje o upisu preinači, registarski 
 sud će na osnovu rešenja drugostepenog suda izvršiti upis, odnosno brisanje 
 upisa u odgovarajućem registarskom listu.
Član 107
Ako subjekt upisa prestaje da postoji zbog spajanja, odnosno 
 pripajanja, najpre se kod nadležnog registarskog suda upisuje spajanje, odnosno 
 pripajanje, a zatim se brisanje subjekta upisa upisuje kod registarskog suda 
 u koji je upisan subjekt koji prestaje da postoji, sa naznačenjem broja registarskog 
 uloška i naziva suda kod koga je upisano njegovo spajanje, odnosno pripajanje.
Član 108
Sud koji upisuje spajanje ili pripajanje subjekta upisa čija 
 se sedišta nalaze na području drugih sudova dužan je da tim sudovima dostavi 
 prijave za upis brisanja subjekata upisa koji su bili upisani kod tih sudova, 
 radi njihovog brisanja iz sudskog registra. Uz prijavu, sud prilaže overenu 
 foto-kopiju rešenja o upisu organizovanja novog subjekta nastalog spajanjem, 
 odnosno foto-kopiju rešenja o upisu pripajanja.
Član 109
Ako se sedište novog subjekta upisa nastalog podelom postojećeg 
 subjekta nalazi na području drugog suda, registarski sud koji je doneo rešenje 
 o upisu te statusne promene dužan je da tom drugom sudu, kao novom registarskom 
 sudu, osim rešenja za upis novog subjekta, dostavi i registarske listove i zbirku 
 isprava.
Registarski sud koji je doneo rešenje o upisu statusne promene, 
 po prijemu obaveštenja od novog registarskog suda o upisu novog subjekta u njegov 
 registar i o broju registarskog uloška pod kojim je subjekt upisan kod tog suda, 
 sastaviće službenu belešku na omotu registarskog uloška o nazivu i sedištu novog 
 registarskog suda, kao i o broju novog registarskog uloška pod kojim je taj 
 novi subjekt upisan.
Član 110
Ako se zbog promene sedišta subjekta upisa menja registarski 
 sud, novi registarski sud će, na osnovu prijave za upis promene sedišta, od 
 ranijeg registarskog suda pribaviti registarski uložak i zbirku isprava subjekta 
 upisa. Posle sravnjivanja prijave sa registarskim uloškom ranijeg registarskog 
 suda i posle donošenja rešenja o upisu, novi registarski sud će zadržati primljene 
 registarske listove, a omot registarskog uloška, sa pregradnim kartonima, vratiti 
 ranijem registarskom sudu.
Istovremeno, novi registarski sud će primerak prepisa rešenja 
 ili overenu foto-kopiju prepisa rešenja dostaviti ranijem registarskom sudu, 
 koji će na omotu registarskog uloška upisati službenu belešku da je taj subjekt 
 upisa promenio sedište i da je upisan kod novog registarskog suda i navesti 
 broj registarskog uloška tog suda.
G. OBRADA PODATAKA KOMPJUTEROM
Član 111
Ako sud kompjuterom obrađuje podatke, prijava za upis u sudski 
 registar podnosi se na podnesku.
Član 112
Podnesak iz člana 111 sadrži:
1) firmu i sedište, odnosno ime i adresu podnosioca zahteva;
2) zahtev za upis u sudski registar;
3) oznaku broja registarskog uloška, firmu i sedište subjekta 
 na koji se odnosi zahtev;
4) spisak isprava koje se prilažu uz podnesak za upis;
5) ime i prezime i potpis ovlašćenog lica, odnosno njegovog 
 punomoćnika;
6) druge podatke koje mora da sadrži svaki podnesak.
Član 113
Sud koji kompjuterom obrađuje podatke koji se upisuju u sudski 
 registar, rešenje o upisu u sudski registar štampa na kompjuteru.
Član 114
Zbirke isprava mogu se snimati i čuvati na mikrofilmovima.
Podaci koji se unose u pomoćne knjige, ako se obrađuju kompjuterom, 
 unose se na način i po sadržaju kao što se unose u pomoćne knjige.
Izvod i uverenje o podacima iz sudskog registra mogu se izdavati 
 ispisom putem štampača, koje je ovlašćeno lice dužno da overi svojim potpisom 
 i službenim pečatom.
IV PRELAZNE I ZAVRŠNE ODREDBE
Član 115
Odredbe čl. 43 do 47 ove uredbe primenjivaće se od 1. januara 
 1998. godine.
Član 116
U postupku upisa u sudski registar obrasci prijava i priloga 
 uz prijavu koji su korišćeni do dana stupanja na snagu ove uredbe mogu se koristiti 
 do isteka roka za usklađivanje subjekata upisa sa saveznim zakonom kojim se 
 uređuje njihov položaj, a ako se zahtev za upis odnosi na osnivanje i organizovanje 
 subjekata upisa i usklađivanje njihovih akata, koristiće se obrasci propisani 
 ovom uredbom.
Član 117
Danom stupanja na snagu ove uredbe prestaje da važi Uredba 
 o upisu u sudski registar preduzeća i drugih pravnih lica koja obavljaju privrednu 
 delatnost ("Službeni list SFRJ", br. 74/90) i Pravilnik o obrascima 
 i načinu upisa u sudski registar ("Službeni list SFRJ" br. 22/89 i 
 40/91).
Član 118
Ova uredba stupa na snagu osmog dana od dana objavljivanja 
 u "Službenom listu SRJ".