Title: PRAVILNIKO PRISTUPU PODACIMA IZ JEDINSTVENOG REGISTRA NEPLAĆENIH NOVČANIH KAZNI I DRUGIH NOVČANIH IZNOSA
URL: https://www.paragraf.rs/propisi/pravilnik-o-pristupu-podacima-iz-jedinstvenog-registra-neplacenih-novcanih-kazni.html
Extracted: 2025-07-06T23:13:08.983990
================================================================================

Sve informacije o propisu nađite
OVDE
.
Tweet
Prijavite se na
mailing listu
!
PRAVILNIK
O PRISTUPU PODACIMA IZ JEDINSTVENOG REGISTRA NEPLAĆENIH NOVČANIH KAZNI I DRUGIH NOVČANIH IZNOSA
("Sl. glasnik RS", br. 13/2014)
Član 1
Ovim pravilnikom bliže se propisuje pristup podacima iz jedinstvenog registra neplaćenih novčanih kazni i drugih novčanih iznosa.
Član 2
Pod pristupom podacima iz jedinstvenog registra neplaćenih novčanih kazni i drugih novčanih iznosa (u daljem tekstu: registar novčanih kazni), u smislu ovog pravilnika, podrazumeva se odobravanje korisničkog naloga.
Korisnički nalog se odobrava rukovaocu podataka koji ima ovlašćenja propisana članom 326. Zakona o prekršajima u cilju pristupa registru novčanih kazni.
Pristup podacima iz registra novčanih kazni odobrava, u skladu sa Zakonom o prekršajima, ministar nadležan za poslove pravosuđa.
Član 3
Korisnički nalog sadrži korisničko ime i korisničku lozinku sa uputstvom za korišćenje.
Član 4
Rukovalac podataka koristi korisnički nalog u cilju pristupa registru novčanih kazni i ne može saopštavati drugim licima podatke iz korisničkog naloga.
Rukovalac podataka ostvaruje pristup registru novčanih kazni na osnovu korisničkog naloga u okviru mreže nadležnih sudova ili putem internet veze.
Član 5
Ovlašćeno lice u organu uprave koje neposredno obavlja poslove iz člana 336. Zakona o prekršajima ostvaruje pristup registru novčanih kazni:
1) putem veb servisa u zaštićenom okruženju;
2) putem internet veze.
Ovlašćeno lice u organu uprave vrši uvid u registar novčanih kazni na osnovu unosa jedinstvenog matičnog broja građana za fizička lica, odnosno broja putne isprave za strance, a za pravna lica na osnovu unosa naziva i poresko identifikacionog broja (u daljem tekstu: PIB).
Podatke dobijene uvidom u registar novčanih kazni ovlašćeno lice u organu uprave može koristiti samo u svrhu propisanu Zakonom o prekršajima.
Član 6
Uvid u registar novčanih kazni mogu putem internet veze izvršiti fizička lica na osnovu unosa svog imena i prezimena i jedinstvenog matičnog broja, odnosno stranci na osnovu unosa broja putne isprave, a pravna lica na osnovu unosa naziva pravnog lica i njegovog PIB.
Licu iz stava 1. ovog člana koje utvrdi da je upisano u registar novčanih kazni dostupno je i obaveštenje o načinu plaćanja novčanih kazni i drugih dosuđenih novčanih iznosa.
Član 7
Ovaj pravilnik stupa na snagu osmog dana od dana objavljivanja u "Službenom glasniku Republike Srbije", a primenjuje se od 1. marta 2014. godine.