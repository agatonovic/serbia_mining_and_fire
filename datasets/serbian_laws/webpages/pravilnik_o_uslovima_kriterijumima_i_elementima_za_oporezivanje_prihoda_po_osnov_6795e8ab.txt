Title: PRAVILNIKO USLOVIMA, KRITERIJUMIMA I ELEMENTIMA ZA OPOREZIVANJE PRIHODA PO OSNOVU PRUŽANJA UGOSTITELJSKIH USLUGA
URL: https://www.paragraf.rs/propisi/pravilnik-o-uslovima-kriterijumima-i-elementima-za-oporezivanje-prihoda-po-osnovu-pruzanja-ugostiteljskih-usluga.html
Extracted: 2025-07-06T23:14:50.088500
================================================================================

Sve informacije o propisu nađite
OVDE
.
Tweet
Prijavite se na
mailing listu
!
PRAVILNIK
O USLOVIMA, KRITERIJUMIMA I ELEMENTIMA ZA OPOREZIVANJE PRIHODA PO OSNOVU PRUŽANJA UGOSTITELJSKIH USLUGA
("Sl. glasnik RS", br. 45/2019)
Član 1
Ovim pravilnikom propisuju se bliži uslovi, kriterijumi i elementi za oporezivanje prihoda po osnovu ugostiteljskih usluga, koje fizičko lice, saglasno zakonima kojima se uređuju ugostiteljstvo i turizam, ostvari od pružanja ugostiteljskih usluga u ugostiteljskom objektu domaće radinosti i objektu seoskog turističkog domaćinstva.
Član 2
Porez na prihode od pružanja ugostiteljskih usluga plaća se po osnovu prihoda koje fizičko lice ostvari od pružanja ugostiteljskih usluga u ugostiteljskom objektu domaće radinosti i objektu seoskog turističkog domaćinstva, saglasno zakonima kojima se uređuju ugostiteljstvo i turizam.
Član 3
Porez po osnovu prihoda iz člana 2. ovog pravilnika plaća fizičko lice koje ostvaruje prihode od pružanja ugostiteljskih usluga u ugostiteljskom objekti u domaće radinosti i objektu seoskog turističkog domaćinstva, smeštajnih kapaciteta do 30 individualnih ležajeva, za najviše 30 korisnika usluga.
Porez po osnovu prihoda iz člana 2. ovog pravilnika plaća i fizičko lice koje u objektu seoskog turističkog domaćinstva pruža ugostiteljske usluge smeštaja na otvorenom u privremeno postavljenoj opremi za kampovanje, do 20 kamp parcela, za najviše 30 korisnika usluga.
Član 4
Fizičko lice iz člana 3. ovog pravilnika, pre početka obavljanja delatnosti u objektima iz člana 2. ovog pravilnika, pribavlja rešenje kojim se ti objekti kategorišu saglasno zakonu kojim se uređuje ugostiteljstvo.
Rešenje iz stava 1. ovog člana sadrži i podatke o broju individualnih ležajeva, odnosno kamp parcela.
Član 5
Kategorizacija turističkog mesta vrši se razvrstavanjem mesta u jednu od četiri kategorije, koje se označavaju rimskim brojevima od I do IV.
Podaci o kategorisanim turističkim mestima iz stava 1. ovog člana preuzimaju se sa zvaničnog sajta ministarstva nadležnog za poslove turizam i naročito sadrže oznaku kategorije, granice turističkog mesta, kao i period važenja rešenja o razvrstavanju turističkog mesta u odgovarajuću kategoriju.
Član 6
Koeficijent prema kategoriji turističkog mesta iz člana 5. ovog pravilnika, za utvrđivanje oporezivog prihoda iznosi za:
1) I kategoriju turističkog mesta - 5,00;
2) II kategoriju turističkog mesta - 4,25;
3) III kategoriju turističkog mesta - 3,50;
4) IV kategoriju turističkog mesta - 2,50.
Ako se objekti iz člana 2. ovog pravilnika ne nalaze u granicama turističkog mesta, za utvrđivanje oporezivog prihoda koeficijent iznosi 2,00.
Član 7
Ovaj pravilnik stupa na snagu osmog dana od dana objavljivanja u "Službenom glasniku Republike Srbije", a primenjivaće se od 1. jula 2019. godine.